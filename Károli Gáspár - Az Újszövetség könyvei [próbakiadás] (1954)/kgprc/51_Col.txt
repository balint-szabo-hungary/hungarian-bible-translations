Col.1.1 | Pál, Krisztus Jézus apostola Isten akaratából és Timótkeus atyánkfia,
Col.1.2 | a Kolosséban levő szenteknek és hívő atyafiaknak a Krisztusban: kegyelem nektek és békesség Istentől, a mi Atyánktól és az Úr Jézus Krisztustól.
Col.1.3 | Hálát adunk mindenkor az Istennek, a mi Urunk Jézus Krisztus Atyjának, amikor érettetek imádkozunk,
Col.1.4 | mivel hallottunk a ti Krisztus Jézusba vetett hitetekről és a szeretetről, amelyet minden szentek iránt tanúsítotok,
Col.1.5 | mégpedig azért a reménységért, amely nektek a mennyekben eltétetett. Erről már előbb hallottatok az igazság beszédében, az evagéliomban,
Col.1.6 | "amely eljutott hozzátok, mint az egész világra is, és gyümölcsöt terem és növekedik úgy, mint közöttetek is attól a naptól fogva, amikor meghallottátok és igazán megismertétek az Isten kegyelmét;"
Col.1.7 | úgy ahogy tanultátok Epafrástól, a mi szeretett szolgatársunktól, aki Krisztusnak hű szolgája érettetek,
Col.1.8 | aki hírül is hozta nekünk a ti Lélekben való szereteteteket
Col.1.9 | Ezért mi sem szűnünk meg — attól a naptól fogva amikor ezt meghallottuk, érettetek imádkozni és Istent kérni, hogy az ő akaratának megismerése által teljesedjetek be a Lélektől adott minden bölcsességgel és értelemmel.
Col.1.10 | Így járjatok az Úrhoz méltóan, az ő teljes tetszésére, hogy minden jócselekedettel gyümölcsöt teremjetek és növekedjetek az Isten megismerésében,
Col.1.11 | és hogy minden erővel erősödjetek meg az ő dicsőségének ereje szerint minden állhatatosságra és hosszútűrésre.
Col.1.12 | örömmel adjunk hálát az Atyának, aki alkalmasakká tett minket a szentek örökségében való részesedésre a világosságban.
Col.1.13 | Ő szabadított meg minket a sötétség hatalmából és vitt át az ő szeretett Fiának országába,
Col.1.14 | akiben van a mi váltságunk, bűneinknek bocsánata.
Col.1.15 | Ő a láthatatlan Isten képe, minden teremtménynél előbb született,
Col.1.16 | mert őbenne teremtetett minden az égen és a földön, a láthatók és a láthatatlanok, akár királyi székek, akár uralmak, akár fejedelemségek, akár hatalmasságok: minden ő általa és ő érette teremtetett.
Col.1.17 | És ő előbb volt mindennél és minden őbenne áll fenn.
Col.1.18 | "És ő feje a testnek, az egyháznak; ő a kezdet, az elsőszülött a halottak közül, hogy mindenben ő legyen az első."
Col.1.19 | Mert tetszett az Atyának, hogy az ő egész teljessége őbenne lakozzék
Col.1.20 | és hogy ő általa békítsen meg magával mindent, akár a földieket, akár a mennyeieket, hogy békességet szerezzen a keresztfán kiontott vére által.
Col.1.21 | Titeket is, akik egykor elidegenültek és gonosz cselekedeteitek miatt ellenséges érzületűek voltatok,
Col.1.22 | most mégis megbékéltetett az ő emberi testében a halál által, hogy mint szenteket, tisztákat és feddhetetleneket állítson titeket maga elé,
Col.1.23 | ha ugyan megmaradtok a hitnek a fundamentumán rendületlenül és nem mozdultok el az evangéliom reménységétől, amelyet hallottatok, amely hirdettetett az ég alatt minden teremtménynek. Ennek az evangéliumnak lettem én, Pál, szolgájává.
Col.1.24 | Most örülök az érettetek hordozott szenvedéseimben és betöltöm az én testemben, ami híja van a Krisztus szenvedéseinek, az ö testéért, amely az egyház.
Col.1.25 | Ennek lettem én szolgájává ama sáfárság szerint, amelyet Isten nekem adott számotokra, hogy teljesen ismertté tegyem az Isten igéjét,
Col.1.26 | azt a titkot, amely elrejtetett öröktől fogva és nemzedékek óta, most pedig kijelentetett az ő szentjeinek.
Col.1.27 | Ezeknek akarta Isten tudtukra adni, hogy mily nagy e titok dicsőségének gazdagsága a pogányok között. Ez a titok a Krisztus tibennetek, a dicsőségnek az a reménysége,
Col.1.28 | akit mi hirdetünk, mikor intünk minden . embert és tanítunk minden embert minden bölcsességgel, hogy minden embert úgy állítsunk az Isten elé, mint aki Jézus Krisztusban tökéletes.
Col.1.29 | Ezért fáradozom én is, és tusakodom az ő ereje szerint, amely bennem hatalmasan munkálkodik.

Col.2.1 | Mert tudomásotokra akarom hozni, mily nagy küzdelmem van érettetek és a laodiceabeliekért és mindazokért, akik engem nem láttak személy szerint testben,
Col.2.2 | hogy megvigasztalódjék az ő szívük, egybe köttetve a szeretetben, és hogy eljussanak a teljes megértés egész gazdagságára, az Isten ama titkának megismerésére, aki a Krisztus,
Col.2.3 | akiben elrejtetett a bölcsességnek és ismeretnek minden kincse.
Col.2.4 | Ezt pedig azért mondom, hogy valaki titeket rá ne szedjen hitető beszédekkel.
Col.2.5 | Mert jóllehet testben távol vagyok, mindazáltal lélekben veletek vagyok, és örömmel látom köztetek a jó rendet, és Krisztusba vetett hiteteknek erősségét.
Col.2.6 | Azért amint befogadtátok a Krisztus Jézust, az Urat, úgy járjatok őbenne.
Col.2.7 | Gyökerezzetek meg és épüljetek fel őbenne és erősödjetek meg a hit által, amint arra tanítottak titeket, bővelkedve hálaadásban.
Col.2.8 | Vigyázzatok, hogy ne legyen senki, aki titeket foglyul ejt a bölcselkedéssel és üres csalással, amely emberi hagyomány szerint, a világ természeti erői szerint, de nem Krisztus szerint való.
Col.2.9 | Mert őbenne lakozik az istenségnek egész teljessége valósággal.
Col.2.10 | Ti is őbenne jutottatok el az élet teljességére, aki feje minden fejedelemségnek és hatalmasságnak.
Col.2.11 | Őbenne körül is metéltettetek nem kézzel való körülmetéléssel, amikor levetettétek a bűnös testet a Krisztus körülmetélésében,
Col.2.12 | és ővele együtt eltemettettetek a keresztségben, amelyben vele együtt fel is támadtatok az Isten erejébe vetett hit által, aki feltámasztotta őt a halálból.
Col.2.13 | És titeket, akik halottak voltatok a bűnök miatt, és testetek körülmetéletlensége miatt, ővele együtt megelevenített, és megbocsátotta nekünk minden bűnünket
Col.2.14 | "azáltal, hogy érvénytelenítette az ellenünk szóló rendelkezéseivel minket terhelő adóslevelet és eltette azt az útból, odaszögezve a keresztfára;"
Col.2.15 | a fejedelemségeket és hatalmasságokat lefegyverezte, őket nyilvánosan megszégyenítette, mert diadalmaskodott rajtuk a keresztfa által.
Col.2.16 | "Senki azért titeket meg ne ítéljen az étel és ital miatt vagy ünnep vagy újhold vagy szombat dolgában;"
Col.2.17 | mindezek csak árnyékai az eljövendőknek, de a valóság a Krisztusé.
Col.2.18 | Senki tőletek a győzelmi pálmát el ne vegye, aki alázatoskodásban és angyalok tisztelésében tetszeleg, aki látomásokra hivatkozik, és ok nélkül felfuvalkodik az ő testi gondolkozásával,
Col.2.19 | "és nem ragaszkodik a Főhöz; pedig belőle növekedik Istennek tetsző növekedéssel az egész test, amelyet inakkal és kötelékekkel támogatva egybeszerkeszt."
Col.2.20 | Ha meghaltatok Krisztussal és megszabadultatok e világ elemeitől, miért terheltetitek magatokat, — mintha még e világhoz tartoznátok, — ilyen rendelésekkel:
Col.2.21 | Ezt ne fogd meg! Azt meg se ízleld! Amazt még csak ne is érintsd!
Col.2.22 | Ezek tudniillik a velük való élés által a megsemmisülésre rendeltettek. Emberek parancsai és tanításai ezek csupán.
Col.2.23 | Mindezek ugyan bölcsességnek látszanak mint maguk választotta vallás és alázatoskodás és a test sanyargatása, de semmi értékük nincsen, mivel csak a testi gőgöt növelik.

Col.3.1 | Ennélfogva, ha feltámadtatok a Krisztussal, az odafennvalókat keressétek, ahol Krisztus van, és az Isten jobbján ül.
Col.3.2 | Az odafennvalókkal törődjetek, ne a földiekkel.
Col.3.3 | Mert meghaltatok és a ti életetek el van rejtve Krisztussal együtt az Istenben.
Col.3.4 | Mikor a Krisztus, a mi életünk megjelenik, akkor majd ti is megjelentek ővele együtt dicsőségben.
Col.3.5 | Öldököljétek meg azért tagjaitokban, ami földi: a paráznaságot, tisztátalanságot, bűnös szenvedélyt, gonosz kívánságot és a kapzsiságot, ami bálványimádás,
Col.3.6 | "amelyek miatt jön az Isten haragja; (A 6. vers végén az Ef. 5, 6-hoz hasonlóan még ez olvasható: az engedetlenség fiaira.)"
Col.3.7 | ezekben jártatok ti is egykor, mikor bennük éltetek.
Col.3.8 | Most pedig vessétek el magatoktól ti is mindezeket: haragot, indulatosságot, gonoszságot, káromlást és szátokból a gyalázatos beszédet.
Col.3.9 | Ne hazudjatok egymásnak, mivel levetettétek az ó embert cselekedeteivel együtt,
Col.3.10 | és felöltöttétek az új embert, aki Teremtőjének képe szerint újul meg Isten ismeretére:
Col.3.11 | ahol nincs többé görög és zsidó, körülmetélt és körülmetéletlen, barbár, szkitha, szolga, szabad, hanem minden és mindenekben a Krisztus.
Col.3.12 | Azért mint az Istennek választottai, szentek és szeretettek, öltsetek fel könyörületes szívet, jóságot, alázatosságot, szelídséget, hosszútűrést.
Col.3.13 | "Szenvedjétek el egymást és bocsássatok meg egymásnak, ha valakinek valaki ellen panasza volna; amint az Úr is megbocsátott nektek, azon-képen ti is."
Col.3.14 | Mindezekhez még öltsétek fel a szeretetet, amely mindent tökéletesen összefog.
Col.3.15 | "És a Krisztus békessége uralkodjék a ti szívetekben, hiszen erre hívattatok el az egy testben; és háládatosak legyetek."
Col.3.16 | A Krisztus beszéde lakozzék bennetek gazdagon, tanítsátok egymást minden bölcsességgel, és intsétek egymást zsoltárokkal, dicséretekkel, lelki énekekkel, és énekeljetek hálaadással szívetekben az Istennek.
Col.3.17 | És mindazt, amit cselekedtek szóval vagy tettel, mindent az Úr Jézus nevében cselekedjetek és adjatok hálát az Istennek, az Atyának ő általa.
Col.3.18 | Ti, asszonyok, engedelmeskedjetek férjeteknek, amint illik az Úrban.
Col.3.19 | Ti, férfiak, szeressétek feleségeteket és ne legyetek hozzájuk keserű szívűek.
Col.3.20 | Ti, gyermekek, engedelmeskedjetek szüleiteknek mindenben, mert ez kedves az Úrnak.
Col.3.21 | Ti, atyák, ne ingereljétek gyermekeiteket, hogy bátortalanokká ne legyenek.
Col.3.22 | Ti, szolgák, engedelmeskedjetek mindenben test szerint való uraitoknak, nem színből szolgálva, mint akik embereknek akarnak tetszeni, hanem őszinte szívvel az Úr félelmében.
Col.3.23 | Bármit tesztek, szívesen cselekedjétek, mint az Úrnak és nem embereknek,
Col.3.24 | hiszen tudjátok, hogy ti az Úrtól veszitek az örökség jutalmát: az Úr Krisztusnak szolgáljatok.
Col.3.25 | "Mert aki vétkezik, vétkének büntetését veszi; és nincsen személyválogatás."

Col.4.1 | Ti, urak, adjátok meg szolgáitoknak, ami igazságos és méltányos, mert tudjátok, hogy nektek is van Uratok a mennyben.
Col.4.2 | "Az imádkozásban állhatatosak legyetek, vigyázzatok abban hálaadással;"
Col.4.3 | imádkozzatok egyszersmind értünk is, hogy az Isten nyissa meg előttünk az ige ajtaját, hadd szólhassuk a Krisztus titkát, amelyért fogoly is vagyok,
Col.4.4 | hogy világossá tegyem azt úgy, amint hirdetnem kell.
Col.4.5 | A kívülvalók irányában bölcsen viselkedjetek. Az alkalmat áron is megvegyétek.
Col.4.6 | Beszédetek legyen mindenkor megnyerő, sóval fűszerezett, hogy tudjátok, miként kell kinek-kinek megfelelnetek.
Col.4.7 | "Rólam mindent elmond nektek szeretett atyánkfia, Tihikus, a hű szolga és szolgatárs az Úrban;"
Col.4.8 | "Őt éppen azért küldtem hozzátok, hogy megtudjátok, mint vagyunk és hogy megvigasztalja szíveteket;"
Col.4.9 | és vele együtt Onézimust, a hű és szeretett atyánkfiát, aki közületek való. Ők majd mindazt elmondják nektek, ami itt történt.
Col.4.10 | "Köszönt titeket Arisztarkus, az én fogolytársam és Márk, Barnabás unokaöccse, (aki felől parancsot vettetek; ha hozzátok megy, fogadjátok be őt),"
Col.4.11 | továbbá Jézus, akit Justusnak is hívnak. Egyedül ezek az én munkatársaim a zsidók közül az Isten országa hirdetésében, akik nekem vigasztalásomra voltak.
Col.4.12 | Köszönt titeket Epafrás, aki közületek való, Krisztus Jézus szolgája, és mindenkor tusakodik érettetek imádságaiban, hogy ti mint érett és meggyőződéses hívek megállhassatok mindabban, ami az Isten akarata.
Col.4.13 | Mert tanúságot teszek felőle, hogy sokat fárad érettetek és azokért, akik Laodiceában és Hierápolisban vannak.
Col.4.14 | Köszönt titeket Lukács, a szeretett orvos, és Démás.
Col.4.15 | Köszöntsétek az atyafiakat, akik Laodiceában vannak és Nimfást és az ő házánál levő gyülekezetet.
Col.4.16 | "És mikor felolvasták nálatok ezt a levelet, gondoskodjatok, hogy a laodiceai gyülekezetben is felolvastassák; viszont a Laodiceából valót ti is olvassátok fel."
Col.4.17 | És mondjátok meg Arhippusnak: Legyen gondod a szolgálatra, amelyet vettél az Úrban, hogy azt betöltsed!
Col.4.18 | Én, Pál, írom ezt a köszöntést saját kezemmel. Emlékezzetek meg az én fogságomról! Kegyelem veletek!
