Jude.1.1 | Júdás, Jézus Krisztus szolgája, Jakabnak pedig testvére, az elhívottaknak, akiket az Atya Isten szeretett és a Jézus Krisztus megtartott:
Jude.1.2 | irgalom, békesség és szeretet adassék nektek bőségesen!
Jude.1.3 | Szeretteim, mikor teljes igyekezettel azon voltam, hogy írjak nektek közös üdvösségünk felől, kénytelen voltam nektek írni és titeket inteni, hogy tusakodjatok a hitért, amely a szenteknek egyszer s mindenkorra adatott.
Jude.1.4 | Mert belopództak bizonyos emberek, akik régtől fogva előre feljegyeztettek erre az ítéletre: istentelenek, akik a mi Istenünk kegyelmével visszaélve, bujálkodnak és az egyedüli Urat, Istent és a mi Urunk Jézus Krisztust megtagadják.
Jude.1.5 | "Emlékeztetni akarlak pedig titeket, jóllehet mindezeket egyszer s mindenkorra tudjátok, hogy amikor az Úr a népet Egyiptom földjéről kiszabadította, utóbb azokat, akik nem hittek, elpusztította;"
Jude.1.6 | és az angyalokat is, akik nem őrizték meg eredeti méltóságukat, hanem elhagyták lakóhelyüket, a nagy napon végbe menendő ítéletre örökkévaló bilincsekben, sötétségben tartja,
Jude.1.7 | ugyanígy Sodorna és Gomora és a körülöttük levő városok is, amelyek ezekhez hasonlóan paráználkodtak és idegen test után jártak, például szolgálnak, amikor az örök tűz büntetését szenvedik.
Jude.1.8 | De mindezek ellenére ezek az álmodozók is hasonlóképen beszennyezik testüket, az uralkodó hatalmat megvetik és a mennyei méltóságot káromolják.
Jude.1.9 | Pedig amikor Mihály arkangyal az ördöggel vitatkozva Mózes testéért vetélkedett, nem mert arra káromló ítéletet mondani, hanem azt mondta: Dorgáljon meg téged az Úr!
Jude.1.10 | "Ezek pedig szidalmaznak mindent, amit nem is ismernek; amit pedig oktalan állatok módjára ösztönösen ismernek, abban elpusztulnak."
Jude.1.11 | Jaj nekik! Mert Kain útján indultak el és bérért Bálám tévelygéseire adták magukat és Kóré lázadásával vesznek el.
Jude.1.12 | "Ezek szennyfoltok a ti szeretetvendégségeiteken, tartózkodás nélkül veletek lakmároznak, magukat hizlalják; víztelen, szelektől hányt-vetett fellegek, őszvégi gyümölcstelen, kétszer meghalt és tőből kiszaggatott fák;"
Jude.1.13 | "tenger megvadult habjai, amelyek saját szégyenüket tajtékozzák; tévelygő csillagok, akiknek a sötétség homálya lesz osztályrészük örökre."
Jude.1.14 | Ezekről is prófétált pedig Énók, aki Ádámtól fogva a hetedik volt: íme, eljött az Úr az ő sokezer szentjével,
Jude.1.15 | hogy ítéletet tartson mindenek felett és megbüntesse az istenteleneket minden cselekedetükért, amelyet istentelenül elkövettek, és minden kemény beszédért, amelyet az istentelen bűnösök mondtak ő ellene,
Jude.1.16 | Ezek zúgolódók, panaszkodók, akik a maguk gonosz kívánságai szerint járnak, szájuk nagyhangú szavakat mond, haszonlesésből hódolnak az embereknek.
Jude.1.17 | Ti azonban, szeretteim, emlékezzetek meg azokról a beszédekről, amelyeket a mi Urunk Jézus Krisztus apostolai előre megmondtak.
Jude.1.18 | Mert azt mondták nektek: Az utolsó időben csúfolódók támadnak, akik az ő gonosz kívánságaik szerint járnak.
Jude.1.19 | Ezek szakadásokat idéznek elő, testiek, akikben nincsen Lélek.
Jude.1.20 | Ti pedig, szeretteim, épüljetek a ti szentséges hitetekben, imádkozzatok a Szentlélek által,
Jude.1.21 | tartsátok meg magatokat az Isten szeretetében, várjátok a mi Urunk Jézus Krisztusnak irgalmát az örök életre.
Jude.1.22 | És ha ingadoznak egyesek, könyörüljetek rajtok,
Jude.1.23 | mentsétek meg, ragadjátok ki őket a tűzből, másokon is könyörüljetek, de félelemmel, utálva még a ruhát is, amelyet testük beszennyezett.
Jude.1.24 | Annak pedig, aki titeket a botlástól megőrizhet és az ő dicsősége elé állíthat feddhetetlenségben, ujjongó örömmel,
Jude.1.25 | egyetlen megtartó Istenünknek, a mi Urunk Jézus Krisztus által dicsőség, nagyság, erő és hatalom öröktől fogva és most és mindörökké! Ámen.
