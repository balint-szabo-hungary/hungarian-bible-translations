Eph.1.1 | Pál Jézus Krisztusnka Apostola az Isten akaratja által, a szenteknek, kik Efézusban laknak, és a Jézus Krisztusban való hiveknek.
Eph.1.2 | Kegyelem néktek és békesség az Istentől a mi Atyánktól, és az Úr Jézus Krisztustól.
Eph.1.3 | Áldott legyen az Isten és a mi Urunk Jézus Krisztusnak Attya, ki megáldott minket minden lelki áldással, mennyekben a Krisztusban.
Eph.1.4 | Miképen választott minket ő benne, minekelőtte e világnak fundamentoma felvettetnék, hogy legyünk szentek és feddhetetlenek ő előtte a szeretet által.
Eph.1.5 | Ki választott minket, kiket fijaivá fogadna a Jézus Krisztus által ő magában, az ő akaratjának jó kedve szerint.
Eph.1.6 | Az ő dicsőséges kegyelmességének dicséretire, mellyből minket ingyen magának kedvesekké tett ama Szerelmesben.
Eph.1.7 | Kiben vagyon váltságunk az ő vére által, tudniillik bűneinknek bocsánatjok, az ő kegyelmességének gazdagsága szerint.
Eph.1.8 | Mellyet nagy bőséggel közlött velünk, minden bölcseséggel és értelemmel.
Eph.1.9 | Megjelentetvén nékünk az ő akaratjának titkát, az ő ingyen való jó akaratja szerint, mellyet elrendelt vala magában.
Eph.1.10 | Tudniillik hogy a teljes időnek eljövésében egy testbe szerkesztetne mindeneket a Krisztusban, mind a kik mennyekben vagynak, mind a kik e földön vagynak.
Eph.1.11 | Abban a Krisztusban mondom, kiben mi is a Szentek közzé számláltattunk, mivelhogy választattak voltunk annak végzése szerint, ki mindeneket cselekeszik az ő akaratjának tanácsából.
Eph.1.12 | Hogy mi legyünk az ő dicsőségének dicséretire, kik először reménylettünk a Krisztusban.
Eph.1.13 | Kiben ti is reménylettetek minekutánna az Igaznak beszédét hallottátok volna, tudniillik a ti idvességteknek Evangyéliomát, kiben minekutánna hittetek, megpecsételtettetek az igéretnek Szent Lelkével.
Eph.1.14 | Ki a mi örökségünknek záloga: mig a teljes szabadságba béhelyheztettetünk az ő dicsőségének dicséretére.
Eph.1.15 | Annakokáért én is, mikor meghallottam volna a ti bennetek való hitet, melly vagyon az Úr Jézusban, és minden szentekhez való szerelmeteket;
Eph.1.16 | Nem szünöm meg hálákat adni ti érettetek, ti rólatok emlékezvén az én könyörgésemben.
Eph.1.17 | Hogy a mi Urunk Jézus Krisztusnak Istene, a dicsőségnek amaz Attya, adja néktek a bölcseségnek és jelentésnek Lelkét, az ő esméretében.
Eph.1.18 | És a ti elméteknek megvilágosittatott szemeit, hogy tudhassátok, mi legyen az ő hivatalának reménysége, az ő öröksége dicsőségének minémű gazdagságai legyenek a Szentekben.
Eph.1.19 | És az ő hatalmasságának méltóságos nagysága minémű legyen mi bennünk, kik hiszünk, az ő hatalmas erejének hathatósága szerint.
Eph.1.20 | Mellyet megmutatott a Krisztusban, mikor őtet feltámasztotta a halálból, és helyheztette őtet az ő jobbkeze felől mennyekben.
Eph.1.21 | Sokkal feljebb minden birodalomnál, hatalomnál, erőnél és uraságnál és minden méltóságnál, melly neveztetik nem csak e világon, hanem a következendőben is.
Eph.1.22 | És mindeneket vetett az ő lábai alá, és őtet tette mindeneknek felette az Anyaszentegyháznak Fejévé.
Eph.1.23 | Melly ő teste, és teljessége annak, a ki mindeneket bétölt mindenekkel.

Eph.2.1 | És titeket is együtt megelevenitett, mikor a vétkekben és bűnökben megholtatok volna.
Eph.2.2 | Mellyekben régen jártatok e világnak élete szerint, Fejedelem szerint, kinek hatalma vagyon a levegőégen, és a lelken, melly most cselekeszik a vakmerő emberekben.
Eph.2.3 | Mellyekben mi is mindnyájan forgódtunk régenten, a mi testünknek kivánságiban, azokat cselekedvén, mellyek a testnek és a mi gondolatinknak tetszenek vala: és valánk természet szerint a haragnak fijai, mint egyebek is.
Eph.2.4 | De az Isten gazdag lévén az irgalmasságban, az ő nagy szerelméből, mellyel szeretett minket.
Eph.2.5 | Mikor a vétkekben megholtunk volna, minket is együtt megelevenitett a Krisztussal, kinek kegyelméből tartottatok meg.
Eph.2.6 | És együtt feltámasztott, és együtt helyheztetett mennyben, a Krisztus Jézusban.
Eph.2.7 | Hogy megmutatná a következendő időkben az ő kegyelmességének nagy gazdagságit, az ő hozzánk való kegyelmességéből a Krisztus Jézusban.
Eph.2.8 | Mert kegyelemből tartottatok meg hit által (és ez nem ti tőletek vagyon, Isten ajándéka ez.)
Eph.2.9 | Nem a cselekedetekből, hogy senki ne kérkedjék.
Eph.2.10 | Mert ő alkotványai vagyunk, kik teremtettünk a Krisztus Jézusban a jó cselekedetekre, mellyeket készitett az Isten, hogy azokban járnánk.
Eph.2.11 | Azokáért emlékezzetek meg arról, hogy ti régen testben Pogányok lévén, kik körűlmetéletleneknek neveztettek vala, attól a ki neveztetik körűlmetéltnek, melly körűlmetélés a testben kézzel lészen.
Eph.2.12 | Hogy ti, mondom, abban az időben Krisztus nélkűl valók voltatok, az Izráelnek társaságától idegenek, és az igéretnek szövetségitől távol valók, kiknek reménységtek nem vala, és e világon Isten nélkűl valók voltatok.
Eph.2.13 | De most a Krisztus Jézusban, ti kik régen távol valátok, közel valókká lettetek, a Krisztus vére által.
Eph.2.14 | Mert ő a mi békességünk, ki mind a két nemzetséget eggyé tette; és a közbevetett falnak válaszát elrontotta.
Eph.2.15 | Az ellenkezéseket, azaz, a parancsolatoknak törvényét, melly sok külső rendtartásokban helyheztetett volt, az ő teste által eltörlötte, hogy ama kettőből ő magában egy új embert teremtene, békességet szerezvén.
Eph.2.16 | És mind a kettőt egy testben megbékéltetné Istennel a keresztfa által, az ellenkezeéseket megölvén az által:
Eph.2.17 | És eljövén hirdetett békességet néktek, kik távol valátok; és azoknak, a kik közel valának.
Eph.2.18 | Mert mindketten ő általa vagyon menetelünk egy Lélek által az Atyához.
Eph.2.19 | Azért immár nem vagytok jövevények és zsellérek, hanema szenteknek polgártársaik, és Istennek cselédei.
Eph.2.20 | Kik felépittettetek a Prófétáknak és Apostoloknak fundamentomokon, mellynek belső szegeletköve a Jézus Krisztus.
Eph.2.21 | Kiben az egész alkotmány szép renddel rakattatván, nevekedik, hogy legyen az Úrnak szent temploma.
Eph.2.22 | Mellyen ti is együtt velünk épittettek, hogy legyetek Istennek hajléka a Szent Lélekben.

Eph.3.1 | Ennekokáért vagyok én Pál a Jézus Krisztusnak foglya, ti érettetek Pogányokért.
Eph.3.2 | Mert hallottátok az Isten kegyelmének sáfárlsát, melly nékem adatott ti köztetek.
Eph.3.3 | Hogy az Isten jelentés által nékem megjelentette ama titkot, (miképen az előtt kevés beszéddel megirávn.
Eph.3.4 | Mellynek olvasasásából megérthetitek, micsoda legyen az én értelmem a Krisztus felől való titokban.)
Eph.3.5 | Melly titok egyébb időkben meg nem jelent az embernek fijainak, miképen most megjelentetett az ő Szent Apostolinak és Prófétáinak a Szent Lélek által;
Eph.3.6 | Hogy a Pogányok örökös társaink, és egy testek mi velünk, és az ő igéretinek a Krisztusban társaink az Evangyéliom által.
Eph.3.7 | Mellynek én lettem szolgájává az Isten kegyelmének ajándékából, melly adatott nékem az ő hatalmasságának ereje szerint.
Eph.3.8 | Nékem, mondom minden szentek között legkisebbnek adatott ez ajándék, hogy hirdetném a Pogányok között a Krisztusnak végére mehetetlen gazdaságit.
Eph.3.9 | És hogy megnyilatkoztassam mindeneknek, micsoda legyen a titoknak sáfárlása, melly elrejtetett vala sok időktől fogva az Istenben, ki mindeneket teremtett a Jézus Krisztus által.
Eph.3.10 | Hogy megjelentessék most az Anyaszentegyházban a birodalmaknak és hatalmasságoknak, mellyek az égben vagynak, az Istennek külömb-külömbképen való bölcsesége.
Eph.3.11 | Az örök rndelés szerint, mellyet szerzett a mi Urunk Jézus Krisztusban.
Eph.3.12 | Kiben vagyon szabadságunk és bizodalommal való menetelünk az ő benne való hit által.
Eph.3.13 | Azért kérlek, hogy meg ne restüljetek az én ti érettetek való nyomorúságim miatt, melly néktek dicsőségtekre vagyon.
Eph.3.14 | Ezokáért meghajtom térdeimet a mi Urunk Jézus Krisztus Attya előtt.
Eph.3.15 | (Kiről mind a mennyekben, mind a földön való teljes cseléd neveztetik.)
Eph.3.16 | Hogy adja meg néktek az ő gazdag dicsőségéért, hogy állhatatosan erősödjetek meg az ő Lelke által a belső emberben.
Eph.3.17 | Hogy lakozzék a Krisztus hit által a ti szivetekben;
Eph.3.18 | Hogy a szeretetben meggyökerezvén és fundamentomot vetvén, megtudhassátok minden Szentekkel egybe, minémü legyen az Isten jóvoltának ama szélessége, hosszúsága, mélysége és magassága.
Eph.3.19 | És megtudhassátok a Krisztusnak ama szerelmét, melly minden esméretnél feljebb való, hogy bételjesedjetek az Istennek ama minden teljességéig.
Eph.3.20 | Annak pedig a ki véghetetlen bőséggel mindeneket megcselkedhetik, feljebb hogynem mint kérjük vagy elménkbe béfogadjuk, a mi bennünk munkálódó erő szerint.
Eph.3.21 | Annak dicsőség legyen az Anyaszentegyházban a Krisztus Jézus által, minden időben és mind örökkön örökké, Ámen!

Eph.4.1 | Kérlek azért titeket én, ki fogoly vagyok az Úrban, hogy járjatok úgy, mint illik a ti hivataltokhoz, mellyel hivattattatok.
Eph.4.2 | Minden alázatossággal és szelidséggel és lelki kegyességgel, elszenvedvén egymást a Szeretet által.
Eph.4.3 | Igyekezvén megtartani a léleknek egységét, a békességnek kötele által.
Eph.4.4 | Egy test és egy lélek vagytok, miképen hogy a ti hivatalotoknak egy reménységére is hivattattatok.
Eph.4.5 | Egy az Úr, egy a Hit, egy a Keresztség.
Eph.4.6 | Egy az Isten és mindeneknek Attytok, ki mindenek felett vagyon és mindenek által, és ti bennetek mindenitekben.
Eph.4.7 | De mindenikünknek adattatott az ajándék, a Krisztustól adatott ajándéknak mértéke szerint.
Eph.4.8 | Annakokáért mondja az Irás: Felmenvén a magasságba, fogva vivé a fogságot, és ada ajándékokat az embereknek.
Eph.4.9 | Hogy pedig felment, mincsoda ez, hanem hogy leszállott volt is először a földnek alsó részeire?
Eph.4.10 | A ki leszállott vala, ugyanazon, a ki fel is ment, sokkal feljebb minden egeknél, hogy mindeneket bétöltene.
Eph.4.11 | És ő adott némellyeket Apostolokat, némellyeket pedig Prófétákat, némellyeket pedig Evangyélistákat, némellyeket pedig Pásztorokat és Doktorokat.
Eph.4.12 | A szenteknek egy testbe való kötöztetésekre, a szolgálatnak munkájára, a Krisztus testének épittetésére.
Eph.4.13 | Miglen jussunk mindnyájan a hitnek és az Isten Fija esméretének egységére, miglen lészünk teljes férjfiakká, a megöröködött Krisztus állapotjának mértéke szerint.
Eph.4.14 | Hogy ne legyünk többé gyermekek, kik habozzunk és ide s tova hajtassunk a tudománynak akármi szele által, az embereknek álnokságok által, és álnokul való elhitetésre megrögzött csalárdságok által.
Eph.4.15 | Hanem az igazságot követvén szeretetben, mindenestől fogva nevekedjünk abban, a ki Fő, tudniillik a Krisztusban.
Eph.4.16 | Kiből az egész test, szép renddel és móddal egybeszerkesztettetvén és kötöztetvén, minden tagoknak egybebocsáttatások által, minden tagnak mérték szerint való belső cselekedetének ereje által, a testhez illendő nevekedést vészen, magának felépittetésére a szeretet által.
Eph.4.17 | Ezt mondom annakokáért és kérlek az Úrban, hogy többé ne járjatok úgy, mint egyébb Pogányok járnak, az ő elméjeknek hijábavalóságában.
Eph.4.18 | Kiknek elméjek meghomályosodott és elidegenült az isteni élettől, az ő bennek való tudatlanság miatt, és az ő sziveknek keménysége miatt.
Eph.4.19 | Kik minekutánna a külön való bánattól megszüntek, ő magokat adták bujálkodásra és minden tisztátalanságnak nagy nyereséggel való cselekedésére.
Eph.4.20 | Ti pedig nem igy tanultátok a Krisztust.
Eph.4.21 | Hogyha őtet hallgattátok, és ő általa megtanittattatok (a mint vagyon az igazság a Jézusban.)
Eph.4.22 | Tudniillik hogy le kell vetkeznetek ama régi élet szerint való ó embert, melly megveszett a csalárd gonosz kivánságok miatt.
Eph.4.23 | És meg kell újolnotok a ti elméteknek lelke szerint.
Eph.4.24 | És fel kell öltöznötök amaz új embert, melly Isten szerint teremtetett az igazságra és a valóságos szent életre.
Eph.4.25 | Azért levetvén a hazugságot, szóljon igazságot minden ember az ő felebarátjával: mert egymásnak tagjai vagyunk.
Eph.4.26 | Megharagusztok-é? de ne vétkezzetek: a nap le ne menjen a ti haragotokon.
Eph.4.27 | Se pedig az ördögnek helyet ne adjatok.
Eph.4.28 | A ki oroz vala, többé ne orozzon: hanem inkább munkálkodják, cselekedvén az ő kezeivel azt a mi jó, hogy legyen mit adni, a kinek szükség.
Eph.4.29 | Semmi tisztátalan megveszett beszéd a ti szátokból ki ne származzék; hanem a melly hasznos épitéser, hogy kedves legyen a hallgatóknak.
Eph.4.30 | És keserűséggel ne illessétek az Istennek ama Szent Lelkét, melly által megpecsételtettetek a teljes váltságnak napjára.
Eph.4.31 | Minden mérges beszéd, hirtelen való felgerjedés, harag, kiáltás és káromlás ti közzűletek kivettessék minden gonoszsággal.
Eph.4.32 | Legyetek pedig egymáshoz kegyelmesek, irgalmasok, megengedvén egymásnak, miképen az Isten is a Krisztusban megengedett néktek.

Eph.5.1 | Legyetek annakokáért az Istennek követői, mint szerelmes fiak.
Eph.5.2 | És járjatok szeretetben, miképen a Krisztus is szeretett minket, és adta önmagát mi érettünk ajándékul és áldozatul Istennek gyönyörűséges illatozásra.
Eph.5.3 | A paráznaság pedig és minden tisztátalanság vagy fösvénység ingyen se neveztessék ti köztetek, mint illik a Szentekhez.
Eph.5.4 | És rutság, és bolond beszéd, és trágárság, mellyek nem illenek, hanem inkább háláadás.
Eph.5.5 | Mert ezt tudjátok, hogy egy paráznának is, vagy tisztátalannak, vagy fösvénynek, ki bálványimádó, nincs öröksége a Krisztusnak és az Istennek országában.
Eph.5.6 | Senki titeket meg ne csaljon hijábavaló beszédekkel: mert ezekért száll az Istennek haragja a hitetlenségnek fijaira.
Eph.5.7 | Annakokáért ne legyen néktek társaságtok azokkal.
Eph.5.8 | Mert valátok régen setétség, most pedig világosság az Úrban: mint világosságnak fijai úgy járjatok.
Eph.5.9 | (Mert a Léleknek gyümölcse minden jóságban, igaz cselekedetben, és igazmondásban vagyon.)
Eph.5.10 | Megitélvén, mi legyen kedves az Úrnak.
Eph.5.11 | És ne legyen közösségtek a setétségnek ama haszontalan cselekedeteivel, hanem inkább meg is fedjétek azokat.
Eph.5.12 | Mert a mellyeket ezek titkon cselekesznek, éktelen dolog csak mondani is.
Eph.5.13 | De mindenek mikor feddetnek, a világosságtól megjelentetnek: mert a világosság az, a melly mindeneket megnyilatkoztat.
Eph.5.14 | Annakokáért mondja: Serkenj fel te ki aluszol, és kelj fel a halálból, és megvilágosodik néked a Krisztus.
Eph.5.15 | Meglássátok annakokáért mimódon okkal járjatok, nem mint bolondok, hanem mint bölcsek.
Eph.5.16 | Áron is megvegyétek az alkalmatosságot: mert a napok gonoszok.
Eph.5.17 | Annakokáért ne legyetek esztelenek, hanem megértsétek mi legyen az Úrnak akaratja.
Eph.5.18 | És meg ne részegedjetek a bor miatt, mellyben bujálkodás vagyon; hanem inkább teljesedjetek bé Szent Lélekkel.
Eph.5.19 | Szólván ti magatok között éneklések és isteni dicséretek által, és lelki énekek által, énekelvén és dicséretet mondván az Úrnak szivetekből.
Eph.5.20 | Hálákat adván mindenkor mindenekről, a mi Urunk Jézus Krisztusnak nevében, az Istennek és az Atyának.
Eph.5.21 | Egymásnak engedelmesek legyetek isteni félelemmel.
Eph.5.22 | Ti asszonyok, a ti saját férjeiteknek engedelmesek legyetek mint az Úrnak.
Eph.5.23 | Mert a férjfiú feje az ő feleségének, mint a Krisztus is feje az Anyaszentegyháznak: és ugyan ő megtartója a testnek.
Eph.5.24 | Azért miképen az Anyaszentegyház alája vettetett a Krisztusnak, azonképen az asszonyok is az ő férjeiknek mindenekben.
Eph.5.25 | Férjfiak szeressétek a ti feleségiteket, miképen a Krisztus is szerette az Anyaszentegyházat, és önmagát adta azért.
Eph.5.26 | Hogy az megszentelné, megtisztitván vizinek feredőjével az ige által.
Eph.5.27 | Hogy tenné azt magának dicsőségessé, tudniillik az Anyaszentegyházat, mellyben ne lenne makula vagy sömörgözés, vagy valami a féle, hanem hogy lenne szent és feddhetetlen.
Eph.5.28 | Úgy kell a férjfiaknak szeretni az ő feleségeiket, mit az ő tulajdon testeiket: a ki szereti az ő feleségét, magát szereti.
Eph.5.29 | Mert soha senki az ő tulajdon testét nem gyűlölte, hanem inkább neveli és táplálja azt, miképen az Úr is az Anyaszentegyházat.
Eph.5.30 | Mert az ő testének tagjai vagyunk, az ő testéből és az ő csonjaiból valók.
Eph.5.31 | Annakokáért elhagyja ember attyát és annyát, és ragaszkodik az ő feleségéhez, és lésznek ketten egy testté.
Eph.5.32 | Felette nagy titok ez: szólok pedig a Krisztusról és az Anyaszentegyházról.
Eph.5.33 | Azért ti közzűletek is kiki mind az ő feleségét úgy szeresse, mint önmagát: az asszony pedig meglássa, hogy az ő férjét becsülettel tisztelje.

Eph.6.1 | Ti magzatok engedelmesek legyetek az Úrban a ti szüléiteknek: mert ez az igaz.
Eph.6.2 | Tiszteljed a te atyádat és a te anyádat, (melly első parancsolat az igérettel egyetemben.)
Eph.6.3 | Hogy jó legyen néked dolgod és hosszú életű légy e földön.
Eph.6.4 | Ti is atyák ne ingereljétek haragra a ti magzatitokat, hanem neveljétek őket a tudományban és az Úr beszédének intésiben.
Eph.6.5 | Ti szolgák engedelmesek legyetek azoknak, a kik néktek uraitok test szerint, félelemmel és rettegéssel, a ti sziveteknek egyűgyűségével, mint a Krisztusnak.
Eph.6.6 | Nem szem előtt szolgálván, mint a kik embereknek akarnak keveskedni; hanem mint Krisztus szolgái, szivetek szerint cselekedvén az Istennek akaratját.
Eph.6.7 | Jó akarattal szolgálván, mint az Úrnak és nem embereknek.
Eph.6.8 | Tudván azt, hogy mindenek, a mi jót cselekedtek, annak jutalmát vészik az Úrtól, akár szolga legyen, akár szabados.
Eph.6.9 | Ti is Urak ugyanazokonokat cselekedjétek ő velek, elhagyván a fenyegetéseket, tudván azt, hogy a ti Uratok is mennyben vagyon, és hogy nincsen annál személyválogatás.
Eph.6.10 | Végezetre, Atyámfiai, legyetek erősek az Úrban, és az ő hatalmas erejében.
Eph.6.11 | Öltözzétek fel az Istennek minden fegyverét, hogy megállhassatok az ördögnek álnokságai ellen.
Eph.6.12 | Mert nincsen nékünk tusakodásunk a vér és a test ellen, hanem a birodalmak ellen, hatalmasságok ellen, e világnak urai ellen, ez élet setétségének vezérei ellen, a lelki gonoszságok ellen, mellyek a magasságban vagynak.
Eph.6.13 | Annakokáért vegyétek fel az Istennek minden fegyverét, hogy ellene állhassatok e veszedelmes időben, és mindeneket elvégezvén, megállhassatok.
Eph.6.14 | Álljatok annakokáért, a ti derekatokat béövedezvén, igazmondással, és felöltözvén igazságnak mejjvasába.
Eph.6.15 | A ti lábaitokat a békesség Evangyéliomának készületivel megsaruzván.
Eph.6.16 | Annakfelette a hitenek paizsát felvévén, hogy ama Gonosznak minden tüzes nyilait megolthassátok.
Eph.6.17 | Az idvességnek sisakját is felvegyétek, és a lelki fegyvert, melly az Istennek beszéde.
Eph.6.18 | Minden kéréssel és könyörgéssel könyörögvén mindenkor a Szent Lélek által, és ugyanazon dologban vigyázván minden állhatatossággal és minden szentekért való könyörgéssel.
Eph.6.19 | Én érettem is, hogy nékem adattassék szólás az én számnak bátorsággal való megnyitásában, hogy megjelenthessem az Evangyéliomnak titkát.
Eph.6.20 | Mellyért követséget viselek e vas lánczok között is, hogy mondom, a felől nagy bátorsággal szólhassak, a miképen nékem szükség szólanom.
Eph.6.21 | Hogy pedig ti is megtudjátok az én dolgaimat, és mit cselekeszem, mindeneket megjelent néktek Tikhikus, az én szerelmes atyámfia, és hiv szolga az Úrban.
Eph.6.22 | Kit azért küldöttem ti hozzátok, hogy megtudjátok a mi dolgainkat, és megvigasztalja a ti sziveiteket.
Eph.6.23 | Békesség legyen az Atyafiaknak, és szeretet és hittel egybe, az Atya Istentől, és az Úr Jézus Krisztustól.
Eph.6.24 | Kegyelem legyen mind azokkal, kik szeretik a mi Urunk Jézus Krisztust az örökkévaló halhatatlanságra. Ámen. ///E Levél Rómából iratott, és Thikhikus által küldetett.///
