Heb.1.1 | Mineekutánna az Isten sok rendben, és sokképen szólott volna régen az Atyáknak a Próféták álatl: ez utolsó időkben szólott nékünk az ő Fija által.
Heb.1.2 | Kit tett mindeneknek örökkösévé., ki által e világot is teremtette.
Heb.1.3 | Ki mivelhogy a dicsőségnek fényessége és annak személyének kimetszett bélyege, és mindeneket táplál amaz ő hatalmas beszédével; a mi bűneinkből ő maga által megtisztitván, ama magasságos méltóságnak jobbjára ült.
Heb.1.4 | Annyival méltóságosabbá lett az Angyaloknál, mennyivel méltóságosb nevet vett azoknál
Heb.1.5 | Mert kinek mondotta valaha az Angyalok közzűl: Én fiam vagy te, én ma szültelek tégedet? és ismét: Én attya lészek néki, és ő fiam lészen nékem?
Heb.1.6 | Viszontag pedig mikor béhozza az ő elsőszülöttét e világra, ezt mondja: És imádják őtet az Istennek minden Angyalai.
Heb.1.7 | Az Angyalokról pedig ezt mondja: Ki teremti az ő Angyalait, hogy legyenek lelki állatok, és az ő szolgáit mint tűznek lángját.
Heb.1.8 | A fiúról pedig iyg szól: A te királyiszéked, Isten mind örökkön örökké, igazságnak pálczája a te országodnak pálczája.
Heb.1.9 | Szeretted az igazságot és gyülölted a hamisságot; annakokáért kent meg tégedet az Isten, a te Istened, örömnek olajával, a te társaid felett.
Heb.1.10 | És te Uram, kezdetben fundálád a földet: és a te kezeidnek mivei az egek.
Heb.1.11 | Azok elvesznek, te pedig megmaradsz: és mind azok mint a ruha megavulnak.
Heb.1.12 | És mint öltözetet egybehajtod azokat, és elváltoznak: te pedig ugyanazon vagy, és a te esztendeid el nem fogynak.
Heb.1.13 | Kinek mondotta pedig az Angyalok közzűl valaha: Ülj az én jobbkezem felől, miglen veténdem a te ellenségidet a te talpaid alá zsámolyúl?
Heb.1.14 | Avagy nem szolgáló lelkek-é mind azok, kik szolgálatra kiküldettetnek azokért, a kik az idvességnek örökösei lésznek?

Heb.2.1 | Annakokáért szükség nékünk annál is inkább figyelmeznünk azokra, a mellyeket hallottunk, hogy valaha azokról el ne felejtkezzünk.
Heb.2.2 | Mert ha az Angyalok által adatott beszéd erős volt, és minden bűn és vakmerőség az ő jutalmának igaz fizetését elvette:
Heb.2.3 | Mimódon menekedünk meg mi, ha illyen nagy szabaditásunkat megveténdjük? melly mikor először az Úr által kezdetett volna kibeszéltetni, azután azoktól, a kik őtet hallgatták vala, nékünk megerősittetett.
Heb.2.4 | Kinek beszédekről bizonyságot tészen vala Isten a jelek, a csudák, és sokféle erők, és a Szent Léleknek oszutogatásai által, az ő akaratja szerint.
Heb.2.5 | Mert nem az Angyalok birodalmokba vetette ama következendő világot, a mellyről szólunk.
Heb.2.6 | Bizonyságot tett pedig egy ember valahol, ezt mondván: Micsoda az ember, hogy megemlékezzél ő róla; vagy az embernek fija, hogy szemeidet reája vessed.
Heb.2.7 | Kevéssé tetted alábbvalóvá őtet az Angyaloknál: dicsőséggel és tisztességgel koronáztad meg őtet, és a te kezeidnek mivein úrrá tetted őtet.
Heb.2.8 | Mindeneket vetettél az ő lábai alá. Mert mivelhogy néki mindeneket birodalma alát vetett, semmit nem hagyott el a mi néki birodalmába nem vettettek volna. De még most nem látjuk, hogy néki mindenek birodalma alá vettettek volna.
Heb.2.9 | De ama Jézust látjuk hogy dicsőséggel, tisztességgel koronáztatott meg, ki egy kevés ideig az Angyaloknál alább alázta volt magát, az ő halálában való szenvedésre nézve: hogy az Isten kegyelméből mindenekért megkóstolná a halált.
Heb.2.10 | Mert illendő vala, hogy az a kiért mindenek vagynak, és a ki által, mindenek vagynak, sok fiakat a dicsőségbe vivén, az idvességeknek Fejedelemét a szenvedések által szentelné fel.
Heb.2.11 | Mert mind a ki megszentel, mind a kik megszenteltetnek, egy természetből valók mindnyájan: mellyre nézve nem szégyenli azokat attyafiainak hivni.
Heb.2.12 | Ezt mondván: Hirdetem a te nevedet az án atyámfiainak, az Anyaszentegyháznak közepette dicséretet mondok néked.
Heb.2.13 | És ismét: Én az én bizodalmamat ő benne vetem; és ismét: Imhol vagyok én és a gyermel, kiket adott nékem az Isten.
Heb.2.14 | Mivelhogy azért a gyermel testből és vérből valók, ő is hasonlatosképen részese lett ugyanazonoknak, hogy a halál által elrontaná azt, a kinél a halálnak birodalma vala, azaz az ördögöt.
Heb.2.15 | És megszabaditaná, valakik a haláltól való félelem miatt teljes életekben rabok valának.
Heb.2.16 | Mert nem az Angyalokokat vette fel, hanem az Ábrahám magvát fette fel.
Heb.2.17 | Annakokáért mindenestől fogva hasonlatosnak kellett lennie az atyafiakhoz, hogy könyörülő lenne és hiv Főpap az Isten előtt való dolgokban, hogy a népnek bűneit eltörlené.
Heb.2.18 | Mert mivelhogy szenvedett mikor megkisértetett, azoknak is segitséggel lehet, a kik megkisértetnek.

Heb.3.1 | Annakokáért Atyámfiai, szentek a mennyei hivatlanak részesei, gondoljátok meg a mi vallásunknak Apostolát és Főpapját a Krisztus Jézust
Heb.3.2 | Ki hiv annak ki őtet rendelte: mint Mózes is hiv volt az ő egész házában.
Heb.3.3 | Mert ez annyival nagyobb dicsőségre ítéltetett méltónak lenni Mózesnél, mennyivel nagyobb tisztessége vagyon annak, a ki a házat épitette, a háznál.
Heb.3.4 | Mert minden ház épittetik valakitől; a ki pedig nem ezeket rendelte, az Isten az.
Heb.3.5 | És jóllehet Mózes hiv volt az ő egész házában mint szolga, azoknak bizonyságtételekre, a mellyeket azután kellene szólni;
Heb.3.6 | De a Krisztus mint Fiú előljáró az ő házában, kinek háza mi vagyunk, ha ama bizodalmat, és a mi dicsekedésünknek reménységét mind végig erősen megtartjuk.
Heb.3.7 | Annakokáért a mint mondja a Szent Lélek: Ma, ha az ő szavát hallándjátok.
Heb.3.8 | Meg ne keményitsétek a ti sziveteket, miképen a bosszantásnak idején, ama kirsértésnek napján a pusztában.
Heb.3.9 | Hol megkisértének engem a ti atyáitok, megprobálnak engemet, noha látták az én cselekedetimet negyven esztendeig.
Heb.3.10 | Melly dologért megharagudtam vala e nemzetségre, és ezt mondom vala: Ezek mindenkor tévelygenek az ő szivekben, és az én útaimat nem vették eszekbe.
Heb.3.11 | Kiknek megesküdtem az én haragomban: Ha bémennek az én nyugodalmamba.
Heb.3.12 | Meglássátok Atyámfiai, hogy valaha ne legyen közzűletek valakinek gonosz és hitetlne szive, hogy az élő Istentől elszakadnátok.
Heb.3.13 | Hanem intsétek egymást minden napon, mig neveztetik a mai nap: hogy valaki ti közzűletek meg ne keméynitessék a bünnek csalárdsága által.
Heb.3.14 | Mert a Krisztusnak részesivé lettünk, ha ama fundamentomot, a mellyhez támaszkodunk, erősen megtartándjuk mind végig.
Heb.3.15 | Mig ezt mondják: Ma ha az ő szavát halljátok, meg ne kemyénitsétek a ti sziveiteket, mint a bosszantásnak idején.
Heb.3.16 | Mert némellyek mikor hallották volna, megbosszanták az urat: de nem mindnyájan azok, a kik Égyiptomból kijöttek vala Mózes által.
Heb.3.17 | Kikre haragudott vala pedig meg a negyven esztendőben? avagy nem azokra-é, a kik vétkeztek vala, kiknek testeik elhullának a pusztában?
Heb.3.18 | Kiknek esküdt pedig meg, hogy nem mennek bé az ő nyugodalmába, hanem az engedetleneknek?
Heb.3.19 | Látjuk pedig hogy nem mehettek bé az ő hitetlenségekért.

Heb.4.1 | Féljünk annakokáért, hogy valamimódon a nyugodalomba való bémenetel felől tett igéretet hátrahagyván, ne láttassék valaki ti közzűletek megcsalattatottnak lenni:
Heb.4.2 | Mert nékünk is hirdettetett az igéret, miképen azoknak is; de nem használt nékik a halott beszéd, mivelhogy azokban, a kik hallották vala, hittel nem mértékeltetett volt meg az ige.
Heb.4.3 | Mert bémegyünk nyugodalomba mi, kik hiszünk, miképen mindotta: Annakokáért megesküvém az én haragomban: Ha bémennek az én nyugodalmamba; se világ teremtetésének elvégezése után való nyugodalomba pedig.
Heb.4.4 | Mert e képen szólott egy helyen a hetedik napról: És megnyugovék Isten a hetedik napon minden ő cselekedeteitől.
Heb.4.5 | És itt vizsontag: Ha bémennek, úgymond, az én nyugodalmamba.
Heb.4.6 | Mivelhogy annakokáért, szükség, hogy valakik bémenjenek a nyugodalomba, a kiknek pedig először szólott Isten, nem mentek bé az ő hitetlenségek miatt.
Heb.4.7 | Viszontag, mivelhogy egy napon rendel, tudniillik Máté, Dávidnál szólván sok idővel azután, (a mint mondatott) Ma, ha az ő szavát halljátok, meg ne keményitsétek a ti sziveteket.
Heb.4.8 | Mert ha őket Jósué nyugodalomba helyheztette volna, semmiképen nem szólott volna azután más napról.
Heb.4.9 | Annakokáért vagyon valami Szombatja az Isten népének.
Heb.4.10 | Mert a ki bement az ő nyugodalmába, megnyugodt az is az ő cselekedeteitől, miképen Isten is az övéitől
Heb.4.11 | Igyekezzünk azért bémenni abba a nyugodalomba, hogy valaki azon hitetlenségnek példájába ne essék.
Heb.4.12 | Mert az Istennek beszéde élő és ható, sőt hathatóbb minden kétélű fegyvernél; és elhat az akaratnak és az elmének, a tagoknak egybekötöztetéseknek és a velőknek oszlásokig; és megitéli a gondolatokat, és a szivnek indulatit.
Heb.4.13 | És nincsen semmi teremtett állat, melly nyilvánvaló nem volna ő előtte; sőt mindenek mezitelenek és megnyilatkoztattak annak szemei előtt, a kiről a mi beszédünk vagyon.
Heb.4.14 | Mivelhogy azért nagy Főpapunk vagyon, ki az egeket által hatotta, tudniillik Jézus az Istennek Fija.: megtartsuk e vallást.
Heb.4.15 | Mert nincs ollyan Főpapunk, ki a mi erőtlenségünk érzésén meg ne indulhatna, hanem olly, ki megkisértetett mindenekben hasonlatosképen, a bűntől megválva.
Heb.4.16 | Járuljunk azért bizodalommal a kegyelemnek székihez, hogy irgalmasságot nyerjünk, és kegyelmet találjunk, az alkalmatos időben való segitségre.

Heb.5.1 | Mert minden Főpap az emberek közzűl választatik és emberekért rendeltetik az Isten előtt való dolgokban: hogy ajándékokat és áldozatokat vigyen Isten eleibe a bűnökért.
Heb.5.2 | Ki elégségesen szánhatná a tudatlanoknak és tévelygőknek állapotjokat; mivelhogy ő is körülvétetett legyen erőtelenséggel.
Heb.5.3 | És ez erőtlenségért szükség legyen, miképen a kiözségért, azonképen önmagáért is, tudniillik a bűnökért áldozni.
Heb.5.4 | És senki nem veszi ő magának e tiszteséget, hanem a ki hivattatik Istentől, miképen Áron is.
Heb.5.5 | A képen a Krisztus is nem tulajdonitotta magának e tisztességet, hanem az, a ki ezt mondotta vala néki: Én Fiam vagy te, én ma szültelek téged.
Heb.5.6 | Miképen másutt is mondja: Te vagy örökkévaló Pap Melkisédeknek rendi szerint
Heb.5.7 | Ki az ő testének napjaiban, mikor nagy kiáltással és könnyhullatásokkal való könyörgéseket és imádkozásokat vitt volna annak eleibe, a ki megszabadithatja vala őtet a haláltól, és meghallgattatott volna az ő félelméből.
Heb.5.8 | Jóllehet Fiú volna, mindazáltal azokból a mellyeket szenvedett, megtanulta az engedelmességet.
Heb.5.9 | És megszenteltetvén lett az örök idvességnek oka, mindeneknek a kik néki engednek.
Heb.5.10 | És neveztettet Istentől Melkisédek rendi szerint való Főpapnak.
Heb.5.11 | Kiról nékünk sokat kell szólnunk magyarázásra nehéz dolgokat: mivelhogy restekké lettetel a hallásban.
Heb.5.12 | Mert néktek, kiknek ez időkhöz képest Doktoroknak kell vala lennetek, viszontag az Isten beszédinek kezdetinek betűire kell tanittatnotok; és lettetek ollyanokká, kik téj nélkül szükölködjetek, és nem valóságos étel nélkül.
Heb.5.13 | Mert minden a ki tejet eszik, tudatlan az igaságnak beszédében; mert kis gyermek az.
Heb.5.14 | Az öregeké pedig a valóságos étel, azoké tudniillik, a kiknek gyakoroltatott érzékenységek vagyon, a jónak és gonosznak megválasztására, az ő szokásokért.

Heb.6.1 | Azokáért elhagyván a keresztyénség kezdetinek beszédét, a tökéletes tudományra igyekezzünk: nem vetvén viszontag fundamentomot, a megholt cselekedetekből való megtérésnek és Istenben való hitnek tudományában.
Heb.6.2 | A keresztségeknek, kezeknek másra való vettetéseknek, halottak feltámadásoknak, és az örök itéletnek tudományában.
Heb.6.3 | És ezt miveljük ha Isten engedéndi.
Heb.6.4 | Mert lehetetlen dolog, hogy a kik egyszer megvilágosittattak, és megkóstolták a mennyei ajándékot, és részesei lettek a Szent Léleknek.
Heb.6.5 | És megkóstolták az Istennek jó beszédét, és a jövendő viágnak erejét.
Heb.6.6 | Ha elesnek, hogy ismét megujittassanak a megtérés által: úgymint kik viszontag megfeszitsék magoknak az Isten fiját, és azt gyalázatra adják.
Heb.6.7 | Mert a föld, melly a gyakorta reá szállot záport béissza, és terem füvet azoknak hasznokra, a kik azt mivelik, vészen áldást Istentől;
Heb.6.8 | De a melly töviseket és bojtorjányokat terem, megvettetett, és az Istennek átkához közel vagyon, kinek vége tüzzel való megégetés lészen.
Heb.6.9 | De reményeink ti felőletek, Szerelmesim, ezeknél jobbakat, és az idvességhez közelebb valókat, ha igy szólunk is.
Heb.6.10 | Mert nem hamis az Isten, hogy elfelejtkezzék a ti cselekedetekről és a ti fáradságos szerelmetekről, mellyet mutattatok az ő nevéhez; hogy tudniillik szolgáltatok és szolgáltok a szenteknek.
Heb.6.11 | Kivánjuk pedig, hogy közzűletek minden ugyanazon szorgalmaossággal megmutassa a reménységnek bizonyos voltát mind végig.
Heb.6.12 | Hogy ne legyetek restek, hanem követői azoknak, kik a hitnek és békességestürésnek általa örökösök az igéretekben.
Heb.6.13 | Mert az Isten mikor igéretet tenne Ábrahámnak, mivelhogy senkire magánál nagyobbra nem esküdhetnék, magára esküvék meg.
Heb.6.14 | Ezt mondván: Bizony megáldván megáldalak tégedet, és megsokasitván megsokasitlak tégedet.
Heb.6.15 | És e képen mikor békességesen várta volna, megnyeré az igéretet.
Heb.6.16 | Mert az emberek magoknál nagyobbra esküsznek, és néki az esküvés minden versengésnek vége minden dolognak megerősittetésére.
Heb.6.17 | Melly dologban az Isten bőségesen akarván megmutatni az igéret örökösinek, az ő tanácsának változhatatlanságát, igéretiben esküvést vete közbe.
Heb.6.18 | Hogy a két változhatatlan dolgok által, mellyekben lehetetetlen dolog, hogy az Isten hazudjon, erős vigasztaltatásunk lennenékünk, kik e végre futunk, hogy az előnkbe adott reménységet elvegyük.
Heb.6.19 | Melly a mi lelkünknek úgymint bátorságos és erős vasmacskája, melly bémegyen mind azokig, mellyek a kárpiton belől vagynak.
Heb.6.20 | A hová a mi Előljárónk érettünk bément, tudniillik a Jézus, ki a Melkisédek rendi szerint örökkévaló Főpappá lett.

Heb.7.1 | Mert e Melkisédek Sálemnek Királya vala, a nyga Istennek Papja, ki Ábrahámnak leibe ment vala, mikor a Királyoknak levágatások után hazamenne, és megáldá őtet.
Heb.7.2 | (Kinek dézmát is ada mindekből Ábrahám) ki először magyarázat szerint mondatik igazság Királyának, azután pedig Sálem Királynak is, azaz, békesség Királyának.
Heb.7.3 | Atya nélkül, anya nélkül, és nemzetség nélkül való: kinek sem napjainak kezdetek, sem életének vége nincsen, hanem hasonlittatván au Istennek Fijához, lett örökkévaló Pap.
Heb.7.4 | Tekintsétek meg pedig, melly nagy lett legyen ez, kinek dézmát is adott Ábrahám Pátriárka a nyereségből.
Heb.7.5 | Azoknak pedig, kik a Lévi fijai közzűl a papi méltóságban vagynak, parancsolatjok vagyon, hogy dézmát végyenek a községtől a törvény szerint, azaz az ő attyokfiaitól, jóllehet ők is az Ábrahám ágyékából származtak legyenek.
Heb.7.6 | Az pedig, a kinek nemzetsége nem a Léviták közzűl való, dézmát vett Ábrahámtól, és megáldotta ezt, a kinek igéretei valának.
Heb.7.7 | Minden ellenkezés nélkül pedig a ki kisebb, az áldatik meg attól, a ki nagyobb.
Heb.7.8 | És itt ugyan a halandó emberek szoktak dézmát venni; ott pedig az, a kiről bizonység vagyon, hogy él.
Heb.7.9 | És (hogy igy szóljak) Ábrahámban megdézmáltatott a Lévi is, ki dézmákat szokott venni.
Heb.7.10 | Mert ő még az attyának ágyékában vala, mikor eleibe menne Ábrahámnak Melkisédek:
Heb.7.11 | Hogyha pedig a Lévi nemzetségében való Papság által volt a tökéletesség: (mert ez alatt adatott a népnek a törvény), mi szükség volt azután mondani, hogy más Pap támadna Melkisédeknek rendi szerint, és nem Áron Papnak rendi szerint?
Heb.7.12 | Minekutánna azért a Papság elváltozott, szükség, hogy a törvénynek is változása legyen.
Heb.7.13 | Mert az, a kiről ezek mondatnak, más nemzetségből való, mellyből senki nem szolgált az oltárnak.
Heb.7.14 | Mert nyilvánvaló dolog, hogy a Júda nemzetségéből támadott a mi Urunk, melly nemzetségre nézve semmit nem szuólt Mózes a Papságról.
Heb.7.15 | Mell dolog annál is inkább megtetszik abból, hogy Melkisédek szerint támad más Pap.
Heb.7.16 | Ki nem a törvény szerint (mellynek parancsolatja testi) lett Pappá, hanem halhatatlan életnek erejéből.
Heb.7.17 | Mert e képen tézen bizonyságot: Te vagy örökkévaló Pap Melkisédeknek rendi szerint.
Heb.7.18 | Mert az előbbi parancsolat eltöröltetik, mivelhogy erőtlen és haszontalan.
Heb.7.19 | Mert semmiben nem vitt tökéletességre a törvény, hanem a másunnan vett jobb reménység, melly által közelgetünk Istenhez.
Heb.7.20 | És mivelhogy nem esküvés nélkül vagyon.
Heb.7.21 | Mert amazok esküvés nélkül lettel Papokká: ez pedig esküvéssel, az által, a ki néki azt mondá: Megesküdt az Úr, és meg nem bánja: Te vagy örökkévaló Pap Melkisédeknek rendi szerint.
Heb.7.22 | Ennyivel drágább szövetségnek lett Közbenjárója a Jézus.
Heb.7.23 | És amazok jóllehet sokan lettek Papokká, mivelhogy a halál miatt örökké meg nem maradhatnának.
Heb.7.24 | De ennek, mivelhogy örökké megmarad, örökkévaló Papsága vagyon.
Heb.7.25 | Minekokáért meg is tarthatja mindenestől fogva azokat; a kik ő általa járulnak Istenhez: mert mindenkor él, hogy esedezzék ő érettek.
Heb.7.26 | Mert illyen Főpap illet vala minket, szent, ártatlan, szeplő nélkül való, a bünösöktől elválasztatott, és ki az egeknél magasságosb volna.
Heb.7.27 | Kinek ne lenne szükség minden nap, mint ama Főpapoknak, először a magok bűneikért áldozni, annakutánna a községnek bűneiért: mert azt egyszer megcselekedte, mikor magát megáldozta.
Heb.7.28 | Mert a törvény Főpapokat rendel az erőtlen emberekből: de a törvény után való esküvésnek beszéde a Fiút, ki örökkévaló Papságra szenteltetett.

Heb.8.1 | Azoknak pedig summájok, a mellyeket mondunk ez: hogy nékünk olly Főpapunk vagyon, ki ama mennyei dicsőséges széknek jobbjára ült.
Heb.8.2 | A szent helynek szolgája és ama valóságos sátornak, mellyet az Úr szegezett fel, és nem ember.
Heb.8.3 | Mert minden Főpapnak ajándékoknak és áldozatokan felvitelekre rendeltetik: azért szükséges volt, hogy ennek is lenne a mit adna áldozatra.
Heb.8.4 | Mert ha e földön volna, még Pap is nem volna, mig ama Papok helyeken maradnának, kik a törvény szerint áldoznak ajándékokkal.
Heb.8.5 | Ugymind kik a menyyei dolgok példájoknak és árnyékjoknak szolgálnak, a mint Isten mondotta Mózesnek, mikor a sátort el akarná végezni: Meglásd igymond hogy mindeneket csinálj a példára, melly mutattatott néked a hegyen.
Heb.8.6 | De most a mi Főpapunk annyival drágább szolgálatot nyert, mennyivel drágább szövetségnek Közbenjárója, melly drágább igéretekkel ékesittetett meg.
Heb.8.7 | Mert ha amaz első olly volt volna, mellyben semmi fogyatkozás nem volt volna: semmiképen nem volt volna a másodiknak helye.
Heb.8.8 | Mert vádolván őket a Próféta, Igy szól: Ímé napok jőnek, ezt mondja az Úr, és kötök az Izráelnek házával és Júdának házával új szövetséget.
Heb.8.9 | Nem a szövetség szerint, mellyet szerzettem volt az ő attyaikkal a melly napon az ő kezeket fogám, hogy kihoznám őket Égyiptomból: mert ők nem maradának meg abban azén szövetségemben, és én megvetém őket, ezt mondja az Úr.
Heb.8.10 | Annakokáért ez a szövetség, a mellyet kötök az Izráel házával a napok után, ezt mondja az Úr: Bényomom az én törvényemet az ő elméjekbe, és az ő szivekbe béirom: és lészek nékik Istenek, és ők lésznek nékem én népem.
Heb.8.11 | És nem tanitja kiki az ő felebarátját és kiki az ő attyafiát, ezt mondván: Esmérd meg az Urat; mert mindnyájan megesmérnek engemet, az ő közöttök való kicsinytől fogva, mind az ő köztök való nagyig.
Heb.8.12 | Mert kegyelmes lészek az ő álnokságoknak, és az ő bűneikről és hamisságaikról többé meg nem emlékezem.
Heb.8.13 | Mikor új szövetséget mondott, az elsőt óvá tette: a mi pedig óvá lészen és megvénheszik, közel vagyon ahhoz, hogy semmivé legyen.

Heb.9.1 | Azért bizony az, hogy az első Szövetségnek is volatk isteni tiszteletre rendeltetett czeremóniái, és világi szentséges helye.
Heb.9.2 | Mert a sátor épitettetett vala: az első, mellyben vala a gyertyatartó, az asztal, a szent kenyerek, melly első sátort szentnek hivtak.
Heb.9.3 | A közép kárpiton belől pedig vala a sátor, meéyet neveztek vala Szentek Szentének.
Heb.9.4 | Mellyben vala az arany temjénező, és a szövetség ládája, melly melly minden felől arannyal béborittatott vala, mellyben vala az arany veder &amp; mannával tele és az Áron megvirágzott vesszeje, és a szövetségnek táblái.
Heb.9.5 | A ládán felül pedig, a dicsőséges Kérubimok, kik árnyékokkal béfedezik vala a ládának fedelét; mellyekről nem kell most szólanunk egyenként.
Heb.9.6 | Minekutánna pedig ezek igy rendeltettek, az első sátorba mindenkor bémennek a Papok, kik a czeremóniáknak tiszteletiben foglalatosok.
Heb.9.7 | A másikba pedig minden esztendőben egyszer csak maga a Főpap, vérrel pedig, mellyel áldozik ő magáért és a népnek bűneiért.
Heb.9.8 | Mely által a Szent Lélek ezt jelentette, hogy még nem nyilatkozott meg a szenteknek útjok, mivelhogy az első sátor még helyén állana.
Heb.9.9 | Melly példa vala az akkori jelenvaló időhöz képest, mellyben ajándékokkal, és áldozatokkal áldoznának, mellyek a lelkiesméretben nem szentelhetik meg az áldozót.
Heb.9.10 | És helyheztetett vala ételekben, italokban és külömb-külömbféle mosódásokban; és külső rendtartásokban, mellyek a megjobbitásnak idejéig vettettek vala az Izráelitákra.
Heb.9.11 | Minekutánna pedig a Krisztus, a következendő jóknak Főpapja eljött volna, nagyobb és tökéletesb sátor által, nem kézzel csinált, azaz, nem e külső épitésnek sátora által.
Heb.9.12 | Sem pedig nem a bakoknak, és tulkoknak vére által, hanm az ő tulajdon vére által ment bé egyszer a szentséges helybe, minekutánna örök &amp; váltságot talált volna.
Heb.9.13 | Mert ha a bikáknak és bakoknak vérek, és az üszőborjúnak hamva elhintetvén a tisztátalanokra, megszentelte őket az ő testeknek tisztaságára:
Heb.9.14 | Mennyivel inkább a Krisztusnak vére, ki az örökkévaló Lélek által, önmagát, ártatlan lévén, megáldozta az Istennek, megtisztitja a ti lelketekesméretit a megholt cselekedetektől, hogy szolgáljatok az élő Istennnek?
Heb.9.15 | És azért az új Testamentomnak Közbenjárója, hogy meghalván azoknak a bűnöknek váltságáért, mellyek voltak az első Testamentom alatt, a hivatalosok az örökkévaló örökségnek igéretét vennék.
Heb.9.16 | Mert a hol a testamentom vagyon, szükség hogy a testamentomtevőnek halála is meglegyen;
Heb.9.17 | Mert a testamentom az embernek halálával erős: mert mig él a testamentomtevő, a testamentom erőtlen.
Heb.9.18 | Innét vagyon, hogy az első testamentom is nem szenteltetett meg vér nélkül.
Heb.9.19 | Mert mikor Mózes a törvény szerint való minden parancsolatokat elolvasta volna a község előtt, borjúknak és bakoknak véreket vévén, vizzel és véres gyapjúval, és izsóppal egybe, mind a könyvet, mind az egész községet egyszersmind meghinté.
Heb.9.20 | ;ondván: Ez a testamentomnak vére, mellyet Isten néktek parancsolt.
Heb.9.21 | Annakfelette pedig a sátort is, és mind a szent edényeket is hasonlatosképen vérrel meghinté.
Heb.9.22 | És mindenek közel vérrel tisztitatnak meg a törvény szerint; és a vérontás nélkül nem lészen a bocsánat.
Heb.9.23 | Annakokáért szükség volt, hogy a mennyei dolgoknak példáik illyen állatok által tisztittassanak meg, a mennyeiek pedig drágább áldozatokkal, hogynem mint azok voltak.
Heb.9.24 | Mert nem kézzel csinált szentséges helybe ment bé a Krisztus, melly példája volna a valóságosnak, hanem a mennyekbe ment, hogy megjelenjék most Isten előtt mi érettünk.
Heb.9.25 | Sem pedig nem azért ment bé, hogy gyakorta áldozza meg ő magát, miképen a Főpap minden esztendőben bémegyen a szentséges helybe idegen vérrel.
Heb.9.26 | (Mert ha külömben volna, kellett volna néki gyakorta szenvedni világ teremtésétől fogva), hanem most egyszer jelent meg ő magának megáldoztatása által, e világnak utolsó részében, a bűnnek eltöröltetésére.
Heb.9.27 | És miképen hogy elvégzett dolog az emberek között, hogy egyszer meghalljanak, azután pedig itélet lészen;
Heb.9.28 | Azonképen a Krisztus is egyszer megáldoztatván, hogy sokaknak bűneiket elvenné, másodszor bűnért való áldozat nélkül megláttatik azoktól, a kik őtet várják azoknak idvességekre.

Heb.10.1 | ;ert a törvény, melly a következendő jóknak árnyékjok volt, nem a valóságnak kimetszett formájok, azokkal az áldozatokkal, mellyeket esztendőnként ugyanazokat szüntelen áldoznak, soha meg nem szentelheti azokat, a kik azokhoz járulnak.
Heb.10.2 | Mert ha külömben volt volna, megszüntek volna az áldozattól; mivelhogy a kik áldoztak és megtisztultak volna egyszer, semmi bűn azután az ő lelkeket nem vádolta volna.
Heb.10.3 | De ez áldozatokban esztendőnként a bűnöknek előszámláltatások lészen.
Heb.10.4 | Mert lehetetlen dolog, hogy a kosoknak és bikáknak vérek elvégye a bűnöket.
Heb.10.5 | Minekokáért mikor e világra béjött volna, ezt mondja: Az áldozatot és az ajándékot nem akartad, testet formálál pedig nékem.
Heb.10.6 | A baromnak egész égőáldozatját, és a bűnért való áldozatot nem kedvelted.
Heb.10.7 | Akkor mondom: Imhol vagyok én. (a könyvnek kezdetében megirattatott én felőlem) hogy a te akaratodat cselekedjem, Isten!
Heb.10.8 | Mikor először ezt mondotta volna: Az áldozatot és az ajándékot, a baromnak egészen való megégetését, és a bűnért való áldozatot nem akartad, sem kedvelted, (mellyek a törvény szerint áldoztatnak).
Heb.10.9 | Azután ezt mondotta: Imhol vagyok én, hogy cselekedjem Isten a te akaratodat. Eltörli az elsőt, hogy az utolsót felállassa.
Heb.10.10 | Melly akarat által megszenteltettünk a Jézus Krisztus testének egyszer való áldozatja által.
Heb.10.11 | Annakokáért minden Pap előáll minden napon szolgálván, és ugyanazon áldozatokkal áldozván gyakorta, mellyek soha a bűnöket el nem vehetik.
Heb.10.12 | Ez pedig egy áldozattal áldozván a bűnökért, mind örökké ülaz Istennek jobbján.
Heb.10.13 | A mi ide elő vagyon azt várván, miglen az ő ellenségei az ő talpai alá vettessenek.
Heb.10.14 | Mert egyetlen áldozatjával tökéletesekké tett mind örökké azokat a kik megszenteltetnek.
Heb.10.15 | Bizonyságot tészen pedig nékünk erről a szent Lélek is; mert minekutánna először ezt mondotta volna:
Heb.10.16 | Ez az én szövetségem, mellyet kötök ő velek a napok után, ezt mondja az Úr: Az én törvényimet adom az ő szivekbe, és azokat béirom elméjekbe,
Heb.10.17 | Azután igy szól; És az ő bűneikről és hamisságaikról többé meg nem emlékezem.
Heb.10.18 | A hol pedig a bűnöknek bocsánatjok vagyon, nem kell többé bűnért való áldozat.
Heb.10.19 | Mivelhogy azért Atyámfiai, szabadságunk vagyon, az Istennek Szentséges helyébe való bémenetelre a Jézus vére által:
Heb.10.20 | Az úton, mellyet szentelt nékünk új és élő út gyanánt, a kárpit által, azaz az ő teste által:
Heb.10.21 | És mivelhogy vagyon nagy Papunk ki Isten házának Fejedeleme;
Heb.10.22 | Járuljunk igaz szovvel és hitnek bizonyos bizodalmával, a gonosz lelkiesmérettől megtisztult szivekkel.
Heb.10.23 | És megmosván testünket tiszta vizzel, tartsuk meg a mi reménységünknek tántorgás nélkül való vallását, mert igaz az, a ki igéretet tett.
Heb.10.24 | És egymást becsüljük, hogy magunkat fleinditsuk az atyafiúi szeretetre és a jócselekedetekre.
Heb.10.25 | El nem hagyván a mi gyülekezetünket, miképen szokások némellyeknek, hanem intvén egymást annyival is inkább, mivelhogy látjátok hogy ama nap elközelget.
Heb.10.26 | Mert ha szabad akaratunk szerint vétkezünk igazságnak esmérete után, nincsen azután a mi bűneinkért áldozat.
Heb.10.27 | Hanem az itéletnek néminemű rettenetes várása, és a tűznek lángja, melly megemészti az Istennek ellenségit.
Heb.10.28 | A ki megveti a Mózes törvényét, minden irgalmasság nélkül, két vagy három tanúnak bizonyságára megölettetik.
Heb.10.29 | Mennyivel (állitjátok, hogy) keményebb büntetésre itéltetik méltónak lenni, a ki az Istennek Fiját megtapodándja, és a szövetségnek vérét, melly által megszenteltetett vala, semminek állitándja és a kegyelemnek Lelkét bosszúsággal illeténdi?
Heb.10.30 | Mert tudjuk azt, a ki ezt mondotta: Én dolgom a bosszúállás, én megfizetem, ezt mondja az Úr. És ismét: Az Úr megitéli, úgymond az ő népét.
Heb.10.31 | Rettenetes dolog az élő Istennek kezébe esni.
Heb.10.32 | Emlékezzetek meg pedig ez előtt való napokról, mellyekben, minekutánna megvilágosittattatok volt a háborúságoknak nagy tusakodását szenvedtétek .
Heb.10.33 | Egyképen ugyan, mikor gyalázatokkal és nyomorúságokkal a piaczra elővitettetek: egyképen pedig, mikor társai lettetek azoknak, a kik a nyomorúságos állapotban vagynak.
Heb.10.34 | Mert az én fogságimon is én velem egyetembe bánkódtatok, és a ti jószágtoknak zsákmányoltatását nagy örömmel vettétek; mivelhogy tudnátok magatokban, hogy néktek drágább és maradandóbb jószágtok vagyon mennyekben.
Heb.10.35 | Ne vessétek el annakokáért a ti bizodalmotokat, mellyeknek nagy jutalom fizetése vagyon.
Heb.10.36 | Mert szükség néktek a békességestürés, hogy minekutánna az Istennek akaratját cselekedénditek, elvegyétek az igéretet.
Heb.10.37 | Mert még egy kevés, csak egy kevés idő vagyon és a ki eljövendő, eljő és nem késik.
Heb.10.38 | Az igaz ember pedig hit által él: és valaki elvonándja magát, az ollyant az én lelkem nem kedveli.
Heb.10.39 | De mi nem ollyak vagyunk, kik magunkat elvonjuk veszedelemre, hanem ollyak, kik hidjünk a mi lelkünk idvességére.

Heb.11.1 | A hit pedig az ollyan dolgoknak valóságok, a mellyeket reménylünk, és a melly dolgok nem láttatnak, azoknak bizonyos mutatójok.
Heb.11.2 | Mellyért jó bizonysággal ékesittettek meg a mi előttünk való Atyák.
Heb.11.3 | Hit által értjük, hogy teremtetett e világ Istennek beszéde által, hogy a láthatalanokból láthatók lennének.
Heb.11.4 | Ábel hit által áldozott Istennek becsesb áldozattal, hogynem mint Kain: melly által bizonyságot vett, hogy igaz volna, mikor az Isten bizonyságot tenne az ő ajándékiról; és ennek általa, meghalván mégis szól.
Heb.11.5 | Hit által ragadtatottot el Énokh, hogy ne látna halált; és meg nem találtatott, mivelhogy általvitte vala őtet Isten; mert minekelőtte általvitetnék, bizonyságot vett vala, hogy kedves volt Isten előtt.
Heb.11.6 | Hit nélkül pedig lehetetlen dolog, hogy valaki néki kedves legyen; mert a ki Istenhez járul, ennek hinni kell, hogy vagyon Isten, és hogy jutalmat ád azoknak, a kik őtet keresik.
Heb.11.7 | Hit által Istentől megintetvén Nóé azokról, a mellyek még nem láttatnak vala, megrémülvén készité a Bárkát az ő házanépének megtartására: melly Bárka által kárhoztatá e világot, és a hitből való igazságnak örökösévé lett.
Heb.11.8 | Hit által engede Ábrahám az Istennek, mikor hivattatott volna, hogy elmenne a helyre, mellyet örökségűl vejendő vala: és kiméne nem tudván hová menne.
Heb.11.9 | Hit által lakék az igéretnek földén, mint idegen földön, sátorokban lakván Izsákkal és Jákóbbal, ugyanazon igéreteknek örökösivel.
Heb.11.10 | Mert vá vala ollyan várost, mellynek fundamentoma volna, mellynek mestere és teremtője az Isten.
Heb.11.11 | Hit által Sára is erőt vőn az ő méhében való fogadásra, és az ő idején kivűl szűle, mivelhogy igaznak itélte azt, a ki igéretet tett vala.
Heb.11.12 | Annakokáért is egytől, még pedig attól is mintegy megholttól szaporodtak annyin, mennyi az ég csillaginak sokságok, és mint a tenger partjának fővenye számlálhatatlan.
Heb.11.13 | Hit által holtak meg azok mindnyájan, kik az igéreteket el nem vették vala, hanem távol nézik vala azokat, minekutánna hittek volna, és ragaszkodtak volna azokhoz, és vallást tettek volna arról, hogy ők bujdosók és jövevények volnának azon a földön.
Heb.11.14 | Mert a kik ezeket mondják, nyilván jelentik, hogy ők hazát keresnek.
Heb.11.15 | Hogyha arról megemlékeztek volna a mellyből kijöttek vala, volt volna idejek a haza térésre.
Heb.11.16 | De jobb hazát kivánnak, tudniillik mennyeit; annakokáért nem szégyenli sz Isten ő Isteneknek hivatni: mert készitett vala nékik várost.
Heb.11.17 | Hit által áldozá meg Ábrahám Izsákot, mikor kisértetnék, amaz ő egyetlenegy fiját, mondom, hogy megáldozta az, a ki igéreteket vette vala.
Heb.11.18 | Kinek ezt mondotta vala az Isten: Izsákban neveztetik néked a te magod.
Heb.11.19 | Mikor ő magában ezt elhitte volna, hogy az Isten azt halálból is feltámaszthatja, melly halálból azt néminemű hasonlatosság szerint fel is vevé.
Heb.11.20 | Hit által áldá meg Izsákot Jákóbot és Ézsaut jövendő dolgokban.
Heb.11.21 | Hit által áldá meg Jákób halálának idején Józsefnek mindenik fiját és imádá az Istent az ő istápjának végéhez támaszkodván.
Heb.11.22 | Hit által emlékezék József, halálához közel lévén, az Izráel fijainak kimenetelek felől, és az ő tetemeiről parancsolatot ada.
Heb.11.23 | Hit által rejtetett el Mózes az ő szüleitől három hónapig, mikor született volna, mivelhogy látnák szép gyermeknek lenni, és nem rettegék a Királynak parancsolatját.
Heb.11.24 | Hit által nem akart Mózes, mikor immár öreg volna, Faraó leányának fijának hivattatni.
Heb.11.25 | Mivelhogy ezt inkább választá magának, hogy az Isten népével együtt nyomorúságokkal illettetnék, hogynem mint a bűnnek ideigvaló hasznával élne.
Heb.11.26 | Úgymint ki nagyobb gazdagságnak itélte lenni a Krisztusért való gyalázatot, hogynem mint az Égyiptombelieknek kincseket: mert néz vala a jutalomnak fizetésére.
Heb.11.27 | Hit által hagyá el Égyiptomot, semmit nem félvén a Királynak haragjától: mert olly erős szivvel volt, mintha látná azt, a ki láthatatlan.
Heb.11.28 | Hit által cselekedte a húsvétibáránynak megételét, és ama vérnek kiontatását: hogy a ki az elsőszülötteket öli vala, őket ne illetné.
Heb.11.29 | Hit által mentek által a veres tengeren mint egy szárazon, mellyet mikor az Égyiptombeliek megkisértettek volna, elnyelettetének.
Heb.11.30 | Hit által romlottak le Jérikónak kőfalai, mikor azokat kerülték volna hét napokig.
Heb.11.31 | Hit által nem vesze el a hitetlenekkel egyetembe, ama tisztátalan életű Ráháb, mikor jóakarattal szállására fogadta volna a kémeket.
Heb.11.32 | És mit szólok többet? mert nem volna az idő elég hozzá, ha szólnék Gedeonról, Bárákról, Sámsonról, Jeftéről, Dávidról, Sámuelről, és a Prófétákról;
Heb.11.33 | Kik hit által országokat meggyőztek, igazságot cselekedtek, az igéreteket elvették, oroszlánoknak szájokat bédugták.
Heb.11.34 | A tűznek erejét megoltották, a fegyvernek élitől megmenekedtek, megerősödtek az erőtlenségből, erősekké lettek a viadalban, az idegeneknek táborokat elfutamtatták.
Heb.11.35 | Az asszonyok a feltámadás által az ő halottjaikat megnyerték, némellyeknek bőrök megfeszittetett, nem gondolván a szabadulással, hogy drágább feltámadást nyerhetnének.
Heb.11.36 | Némellyek viszontag csufolásokat és ostorzásokat szenvedtek, annakfelette kötözéseket és tömlöczöt.
Heb.11.37 | Megköveztettek, ketté vágattattak, kisértettek, fegyverrel levágattatván megholtak, bujdostak juhoknak és kecskéknek bőrökbne, kik elhagyattattak, szorongattattak, nyomorgattattak.
Heb.11.38 | Kikre nem volt méltó e világ: pusztában bujdostak, hegyeken, barlangokban, és földnek hasadékiban.
Heb.11.39 | És mindnyájan ezek, minekutánnak jó bizonyságot tettek volna a hit által, az igéretet nem vették el;
Heb.11.40 | Mivelhogy az Isten mi felőlünk néminémű jobb dolgot rendelt volt, hogy nálunk nélkűl a tökéletességre ne jutnának.

Heb.12.1 | Annakokáért mi is; mivelhogy ennyi sok bizonyságoknak fellege áll körűltünk, minden terhet levetvén, és minden körúltünk való bűnt, nagy állhatatossággal a mi előnkbe adatott czélt kifussuk.
Heb.12.2 | Nézvén a hitnek Fejedelmére, és elvégezőjére a Jézusra, ki az ő előtte való öröm helyébe szenvedett keresztet, a gyalázatot megutálván, és az Isten székinek jobbjára ült.
Heb.12.3 | Gondoljátok meg azért, kicsoda legyen az, a ki illyen ellene való szidalmazásokat szenvedett a bűnösöktől, hogy elmétekben elfogyatkozván, meg ne fáradjatok.
Heb.12.4 | Mert még szintén a vérig nem tusakodtatok, a bűn ellen tusakodván.
Heb.12.5 | Elfelejtkezzetek-é pedig az intésről melly néktek mint fiaknak szól: Fiam ne vesd meg az Úr dorgálását, és el ne fáradj lelkedben, mikor ő tőle dorgáltatol.
Heb.12.6 | Mert a kit szeret az Úr, megdorgálja, megostoroz pedig mindent, valakit fijává fogad.
Heb.12.7 | Ha a dorgálást elszenveditek, az Isten ő magát néktek ajánlja mint fijainak: mert kicsoda olly fiú, kit az atya meg nem dorgál?
Heb.12.8 | Hogyha dorgálás nélkűl valók vagytok, mellyben mindenek részesek, bizonyságra fattyak vagytok, és nem fiak.
Heb.12.9 | Annakutánna pedig, a mi test szerint való atyáink, becsültük: avagy nem sokkal inkább engednünk kell-é a lelkek Attyának, hogy éljünk?
Heb.12.10 | Mert azok kevés ideig, a mint nékik tetszik vala, minket dorgálnak vala: e pedig a mi hasznunkra dorgál, hogy részesei legyünk az ő szentségének.
Heb.12.11 | Minden dorgálás pedig most jóllehet nem láttatik örvendetesnek, hanem szomoruságosnak lenni; mindazáltal végtére az igazságnak csendes gyümölcsét adja azoknak, a kik abban gyakorlották magokat.
Heb.12.12 | Azért a ti leeresztett kezeiteket, és reszkető térdeiteket erősitsétek meg.
Heb.12.13 | És a ti lábaitokkal egyenesen járjatok, hogy a ki sánta, mindenestől fogva el ne tévelyedjék az útról, hanem inkább meggyógyittassék.
Heb.12.14 | Kövessétek a békességet mindenekkel, és a szent életet, melly nélkűl senki nem látja az Urat.
Heb.12.15 | Meglátván hogy valaki az Istennek kegyelmétől el ne szakadjon: hogy valami keserű gyökér felnevekedvén meg ne háboritson és az által sokan megfertéztessenek.
Heb.12.16 | Ne legyen senki paráználkodó, vagy elvetemedett mint Ézsaú, ki egy ételen eladta az ő elsőszületésének méltóságát.
Heb.12.17 | Mert jól tudjátok hogy ő azután is, mikor az áldást vissza akarná nyerni örökség szerint, megvettetett volt: mert nem talált megbánásra val helyet, jól lehet nagy könyhullatásokkal kereste volna az áldást.
Heb.12.18 | Mert nem járultatok a tapasztalható hegyhez és az égő tűzhöz, a sűrű füsthöz, és a setétséghez, és a szélvészhez.
Heb.12.19 | A trombita zengéséhez és az Istsen beszédének szavához, mellyet a kik hallották, kérték hogy többé az nékik ne szólana.
Heb.12.20 | (Mert nem szenvedhetik vala el a mit Isten parancsol vala; Hogy ha oktalan állat illeténdi is a hegyet, megköveztessék, vagy nyilakkal meglövöldöztessék.)
Heb.12.21 | Mózes is, (olly igen rettenetes látás vala, a melly láttatik vala) ezt mondotta: (Elijedék, és elrémülék).
Heb.12.22 | Hanem járultatok a Sion hegyéhez, és az élő Isten városához, a mennyei Jérusálemhez, és a sok ezer Angyalokhoz.
Heb.12.23 | A közönséges gyüléshez, és az elsőszülötteknek Gyülekezetekhez, kik béirattak mennyben, és a mideneknek Birájokhoz az Istsenhez, és a tökéletesekké lett igazaknak lelkekhez.
Heb.12.24 | És az új Testamentomnak Közbenjárójához a Jézushoz, és a reánk hintetett vérhez, melly drágább dolgokat szól, hogynem mint az Ábelnek vére.
Heb.12.25 | Meglássátok, hogy meg ne utáljátok azt a ki szól: Mert ha azok meg nem menekedtek, a kik megvetik vala azt, a ki az Isten képében szól vala e földön, sokkal inkább mi, ha ezt megutáljuk, a ki mennyből vagyon.
Heb.12.26 | Kinek szava akkor megmozditotta a földet; most pedig hirdeti; ezt mondván: Még egyszer én megmozditom nem csak a földet, hanem az eget is.
Heb.12.27 | Hogy pedig ezt mondja: Még egyszer jelenti az állhatatlan dolgoknak, tudniillik a teremtetteknek elvételeket, hogy megmaradjanak a mellyek állhatatosok.
Heb.12.28 | Annakokáért a mozdithatatlan országot felvévén, tartsuk meg a kegyelmet, mellynek általa úgy szolgáljunk Istennek, hogy néki kedvesek legyünk, félelemmel és tisztelettel.
Heb.12.29 | Mert a mi Istenünk megemésztő tűz.

Heb.13.1 | Az atyafiúi szeretet megmaradjon.
Heb.13.2 | A gazdálkodásról el ne felejtkezzetek: mert ez által némellyek nem tudva Angyalokat fogadtak szállásokra.
Heb.13.3 | Megemlékezzetek a foglyokról mintha ő velek együtt foglyok volnátok, és azokról, a kik nyomoruságokkal terheltetnek; mintha ti is testben szenvednétek.
Heb.13.4 | Tiszteletes mindenek között a házasság és fertelmesség nélkűl való ágyasház: a paráznákat pedig és a házasságrontókat az Isten megitéli.
Heb.13.5 | A ti erkölcsötök idegen legyen a fösvénységtől: elégedjetek meg a jelenvalókkal: mert az Isten mondotta: Nem hagylak el téged és nem távozom el te tőled.
Heb.13.6 | Annyira hogy bátorsággal mondjuk: Az Úr nékem segitségem, nem félek hogy valamit ártson nékem az ember.
Heb.13.7 | Megemlékezzenek a ti előttetek járókról, kik néktek szólták az Istennek beszédét: kiknek kövessétek hiteket, meggondolván minémű vége volt az ő életeknek.
Heb.13.8 | A Jézus Krisztus tegnap és ma ugyanazon volt, mind örökké is ugyanazon lészen.
Heb.13.9 | Külömböző és idegen tudományok által ide s tova ne vonattassatok: mert igen jó dolog kegyelemmel megerősittetni a mi szivünknek, nem eledelekkel, mellyek nem használtak azoknak, a kik azokban forgolódtak.
Heb.13.10 | Vagyon oltárunk, mellyről nem szabad enniek azoknak, a kik szolgálnak az ó Testamentomban való Sátorban.
Heb.13.11 | Mert a melly állatoknak vérek bévitetik a Főpap által a bűnért a Szentséges helybe, azoknak testek megégettetik a táboron kivűl.
Heb.13.12 | Minekokáért a Jézus is, hogy megszentelné a népet az ő tulajdon vére által, szenvedett a kapun kivűl.
Heb.13.13 | Menjünk ki azért ő hozzá a táboron kivűl, az ő gyalázatját hordozván.
Heb.13.14 | Mert nincsen itt maradandó városunk, hanem jövendőt keresünk.
Heb.13.15 | Ő általa azért szüntelen vigyünk Isten eleibe dicséretnek áldozatját, azaz, az ő nevéről vallást tevő ajakinknak gyümölcsöket.
Heb.13.16 | A jótéteményről pedig, és marhátoknak mással való közöltetéséről el ne felejtkezzetek: mert illyen áldozatokban gyönyörködik az Isten.
Heb.13.17 | Engedjetek a ti előttetek járóknak és hallgassátok azokat: mert vigyáznak ők a ti lelkeitekért ugymint számadók, hogy örömmel miveljék azt, és nem bánattal: mert az néktek nem használ.
Heb.13.18 | Idmákozzatok mi érettünk: mert hisszük, hogy nékünk jó lelkiesméretünk vagyon, ugymint kik minden dolgokban igyekezünk tisztességesen forgolódni.
Heb.13.19 | Mégis kérlek pedig titeket, hogy azt miveljétek, hogy hamarább hozzátok mehessek.
Heb.13.20 | A békességnek Istene pedig, ki a halálból kihozta a juhoknak az örökkévaló Testamentomnak vére által való nagy Pásztorát a mi Urunk Jézust;
Heb.13.21 | Tégyen titeket tökéletesekké minden jócselekedetben, az ő akaratjának cselekedésére, cselekedvén ti bennetek azt, a mi ő előtte kedves, a Jézus Krisztus által: kinek dicsőség legyen mind örökkön örökké, Ámen!
Heb.13.22 | Kérlek pedig titeket, Atyámfiai, szenvedjétek el az intő beszédeet: mert rövid beszédekkel irtam néktek.
Heb.13.23 | Legyen tudtotokra, hogy a mi atyánkfia Timótheus megszabadult, kivel (ha hamar ide jövénd) meglátogatlak titeket.
Heb.13.24 | Kösöntsétek minden ti előttetek járókat, és minden szenteket. Köszöntenek titeket azok, kik Olaszországból való Atyafiak.
Heb.13.25 | Az Isten kegyelme legyen mindnyájan veletek, Ámen! Küldetett Olaszországból Timótheus által.
