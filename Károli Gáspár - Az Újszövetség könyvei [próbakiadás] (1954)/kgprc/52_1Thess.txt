1Thess.1.1 | Pál, Szilvánus és Timótheus, a thessalonikaiak gyülekezetének az Atya Istenben és az Úr Jézus Krisztusban: kegyelem néktek és békesség Istentől, a mi Atyánktól és az Úr Jézus Krisztustól.
1Thess.1.2 | Hálát adunk az Istennek mindenkor mindnyájatokért, megemlékezve rólatok imádságainkban,
1Thess.1.3 | szüntelen emlegetve a mi Istenünk és Atyánk előtt hitetek munkáját, szeretetetek fáradozását és a mi Urunk Jézus Krisztus felől való reménységetek állhatatosságát.
1Thess.1.4 | Tudjuk pedig, Istentől szeretett atyánkfial, hogy ő választott ki titeket,
1Thess.1.5 | mert a mi evangéliom-hirdetésünk közöttetek nemcsak szóval történt, hanem isteni erővel is, Szentlélekkel, is, teljes bizonyossággal is. Hiszen tudjátok, hogy milyenek voltunk közöttetek tiérettetek.
1Thess.1.6 | És ti a mi követőinkké lettetek és az Úréi, amikor befogadtátok az igét sokféle szorongattatás között a Szentlélek által ajándékozott örömmel,
1Thess.1.7 | és így minden hivőnek példaképévé lettetek Macedóniában és Ahájában.
1Thess.1.8 | Mert tőletek zendült ki az Úr beszéde nemcsak Macedóniában és Ahájában, hanem minden helyen elterjedt a híre a ti Istenbe vétett hiteteknek annyira, hogy szükségtelen arról bármit mondanunk.
1Thess.1.9 | Mert azok maguk hirdetik felőlünk, milyen volt a mi hozzátok való menetelünk és ti hogyan fordultatok el a bálványoktól az Istenhez, hogy az élő és igaz Istennek szolgáljatok,
1Thess.1.10 | és várjátok az égből az ő Fiát, akit feltámasztott a halálból, Jézust, aki megszabadít minket az eljövendő haragtól.

1Thess.2.1 | "Mert magatok tudjátok, atyámfiai, hogy a mi hozzátok való menetelünk nem volt hiábavaló;"
1Thess.2.2 | sőt, noha előbb Filippiben szenvedtünk és bántalmaztak bennünket, amint tudjátok, a mi Istenünkben bátorságot nyertünk, hogy közöttetek is hirdessük az Isten evangéliumát sok tusakodással.
1Thess.2.3 | "Mert a mi igehirdetésünk nem megtévesztésből, nem is tisztátalan szándékból ered, álnoksággal sem történik;"
1Thess.2.4 | "hanem amint az Isten arra méltatott minket, hogy ránk bízza az evangéliomot, úgy hirdetjük azt; nem azért, hogy embereknek tessünk, hanem az Istennek, aki vizsgálja a mi szívünket."
1Thess.2.5 | "Mert amint tudjátok, sem hízelgő beszéddel, sem leplezett kapzsisággal nem léptünk fel soha, Isten a tanúnk;"
1Thess.2.6 | sem emberektől való dicsőítést nem kerestünk sem tőletek, sem másoktól, holott mint Krisztus apostolai tekintélyünket érvényesíthettük volna.
1Thess.2.7 | De jószívvel forgolódtunk közöttetek, a-mint a dajka dajkálgatja az ő gyermekeit.
1Thess.2.8 | így megkedveltünk titeket, és készek voltunk közölni veletek nemcsak az Isten evangéliomát, hanem a magunk lelkét is, mivel megszerettünk titeket.
1Thess.2.9 | "Hiszen emlékeztek, atyámfiai, a mi fáradozásunkra és bajlódásunkra; mert éjjel-nappal dolgoztunk és úgy hirdettük nektek az Isten evangéliumát, hogy senkit meg ne terheljünk közületek."
1Thess.2.10 | Ti vagytok a tanúink és az Isten, milyen szentül, igazán és feddhetetlenül éltünk közöttetek, akik hisztek.
1Thess.2.11 | Valamint azt is tudjátok, hogy miként az atya a gyermekeit, úgy intettünk és buzdítgattunk egyenként mindnyájatokat,
1Thess.2.12 | és kérve-kértünk titeket, hogy járjatok Istenhez méltóan, aki az ő országába és dicsőségébe hív titeket.
1Thess.2.13 | És ezért mi is szüntelen hálát adunk az Istennek, hogy mikor ti az Istennek általunk hirdetett beszédét vettétek, nem úgy fogadtátok azt, mint emberi beszédet, hanem mint az Isten beszédét, — aminthogy igazán az is, — amely munkálkodik is bennetek, hívőkben.
1Thess.2.14 | Mert ti, atyámfiai, nyomdokába léptetek az Isten gyülekezeteinek, amelyek Júdeában vannak, a Krisztus Jézusban, mivel ti is ugyanúgy szenvedtetek saját honfitársaitoktól, mint azok is a zsidóktól.
1Thess.2.15 | "Ezek az Úr Jézust is, a prófétákat is megölték, minket is üldöznek; az Istennek nem tetszenek és minden embernek ellenségei;"
1Thess.2.16 | "mert akadályoznak minket abban, hogy prédikáljunk a pogányoknak, hogy üdvözüljenek. Így teszik teljessé mindenkor bűneiket; de végre utolérte őket az Isten haragja."
1Thess.2.17 | Mi pedig, atyámfiai, amint elszakadtunk tőletek, egy kis időre, — arcra igen, de szívre nem — annál buzgóbban, nagy vágyakozással igyekeztünk, hogy szemtől-szembe megláthassunk titeket.
1Thess.2.18 | Azért el is akartunk hozzátok menni, kivált én, Pál, egyszer is, kétszer is, de megakadályozott minket a Sátán.
1Thess.2.19 | Mert kicsoda a mi reménységünk vagy örömünk vagy dicsekvésünk koronája, a mi Urunk Jézus Krisztus előtt, az ő eljövetelekor? Vájjon nem ti is?
1Thess.2.20 | Bizony, ti vagytok a mi dicsőségünk és örömünk.

1Thess.3.1 | Ezért mikor nem győztük már tovább türelemmel, jónak ítéltük, hogy magunk maradjunk Athénben,
1Thess.3.2 | és elküldöttük Timótheust, a mi atyánkfiát és Isten szolgáját a Krisztus evangéliumában, hogy erősítsen titeket és bátorítson hitetekben,
1Thess.3.3 | hogy senki meg ne tántorodjék e szorongattatások között. Mert ti magatok tudjátok, hogy erre rendeltettünk.
1Thess.3.4 | "Mert mikor nálatok voltunk is, előre megmondtuk nektek, hogy szorongattatásban lesz részünk; amint meg is történt, hiszen tudjátok."
1Thess.3.5 | Azért én is, mivel tovább már nem győztem türelemmel, elküldtem őt, hogy tájékozódjam hitetekről, hogy valami módon nem kísértett-e meg titeket a kísértő és nem lett-e hiábavalóvá a mi munkánk?
1Thess.3.6 | Most pedig, mikor tőletek megérkezett hozzánk Timótheus, és örömhírt hozott nekünk hitetek és szeretetetek felől és arról, hogy mindenkor jó emlékezéssel vagytok irántunk, és látni kívántok minket, amint mi is titeket,
1Thess.3.7 | "ezáltal, atyámfiai, minden szorongattatásunk és szükségünk mellett is a ti hitetek által megvigasztalódtunk felőletek;"
1Thess.3.8 | mert most újra éledünk, ha ti erősek vagytok az Úrban.
1Thess.3.9 | Mert milyen hálával is fizethetünk az Istennek érettetek mindazért az örömért, amellyel örvendezünk miattatok a mi Istenünk előtt,
1Thess.3.10 | mikor éjjel-nappal nagy buzgón esedezünk, hogy megláthassuk orcátokat és kipótolhassuk hitetek hiányait.
1Thess.3.11 | Maga pedig az Isten, a mi Atyánk és a mi Urunk Jézus Krisztus egyengesse a mi utunkat tihozzátok!
1Thess.3.12 | Titeket pedig gyarapítson! az Úr és tegyen bővölködőkké a szeretetben egymás iránt és mindenki iránt, amilyenek vagyunk mi is irántatok,
1Thess.3.13 | hogy erősekké tegye szíveteket, feddhetetlenekké a szentségben, a mi Istenünk és Atyánk előtt, amikor eljön a mi urunk Jézus Krisztus minden ő Szentjével egyetemben.

1Thess.4.1 | Továbbá pedig kérünk titeket, atyámfiai és intünk az Úr Jézusban, hogy mindinkább gyarapodjatok a szerint, amint tőlünk tanultátok, mimódon kell forgolódnotok és Istennek tetszenetek, — amint forgolódtok is.
1Thess.4.2 | Mert tudjátok, milyen rendelkezéseket szabtunk elétek az Úr Jézus által.
1Thess.4.3 | "Mert ez az Isten akarata: a ti megszentelődéstek. Azért tartózkodjatok a paráznaságtól;"
1Thess.4.4 | éljen mindegyikőtök szentségben és tisztességben feleségével,
1Thess.4.5 | nem bűnös vágy gerjedelmével, mint a pogányok, akik nem ismerik az Istent.
1Thess.4.6 | "Senki ne vétkezzék és meg ne károsítsa bármiben is az ő atyjafiát; mert bosszút áll az Úr mindezekért, amint előbb mondtuk nektek és bizonyságot is tettünk."
1Thess.4.7 | Mert nem tisztátalanságra hívott el minket az Isten, hanem szentségre.
1Thess.4.8 | Aki azért megveti ezeket, nem embert vet meg, hanem az Istent, aki az ő Szentlelkét is adta a ti szívetekbe.
1Thess.4.9 | Az atyafiúi szeretetről pedig nem szükséges írnom nektek, mert titeket Isten maga tanított meg arra, hogy egymást szeressétek.
1Thess.4.10 | Sőt gyakoroljátok is azt mindamaz atyafiak iránt, akik egész Macedóniában vannak. Kérünk azonban titeket, atyámfiai, hogy mind inkább gyarapodjatok,
1Thess.4.11 | "és becsületbeli dolognak tartsátok, hogy csendes életet folytassatok, a magatok dolgát végezzétek és tulajdon kezetekkel dolgozzatok, amint rendeltük nektek;"
1Thess.4.12 | hogy a kívülvalók iránt tisztességesen viselkedjetek és senkire rá ne szoruljatok.
1Thess.4.13 | Nem akarjuk pedig, atyámfiai, hogy tudatlanságban legyetek azok felől, akik elaludtak, hogy ne bánkódjatok, mint a többiek, akiknek nincs reménységük.
1Thess.4.14 | Mivel pedig hisszük, hogy Jézus meghalt és feltámadott, ugyanúgy hisszük, hogy az Isten a Jézus által vele együtt elő hozza azokat is, akik elaludtak.
1Thess.4.15 | Mert ezt az Úr szavával mondjuk nektek, hogy mi, akik élünk és megmaradunk az Úr eljöveteléig, éppen nem előzzük meg azokat, akik elaludtak.
1Thess.4.16 | Mert maga az Úr fog leszállani az égből riadóval, arkangyal szavával és isteni kürtzengéssel és először azok támadnak fel, akik meghaltak a Krisztusban,
1Thess.4.17 | azután mi, akik élünk és megmaradtunk, azokkal együtt felhőkön ragadtatunk a levegőbe az Úr elé és így mindenkor az Úrral leszünk.
1Thess.4.18 | Vigasztaljátok azért egymást ezekkel a beszédekkel.

1Thess.5.1 | Ennek idejéről és pillanatáról pedig, atyámfiai, nem szükséges írnom nektek,
1Thess.5.2 | mert ti magatok nagyon jól tudjátok, hogy az Úr napja úgy jön el, mint éjjel a tolvaj.
1Thess.5.3 | Mert mikor ezt mondják: Békesség, és biztonság! akkor jön rájuk hirtelen a veszedelem, mint a vajúdás a várandós asszonyra és semmiképpen meg nem menekülnek.
1Thess.5.4 | De ti, atyámfiai, nem vagytok sötétségben, hogy az a nap tolvajmódra lephetne meg titeket.
1Thess.5.5 | Mert ti mindnyájan a világosság fiai vagytok és a nappal fiai. Nem vagyunk az éjtszakáé, sem a sötétségé!
1Thess.5.6 | Ne is aludjunk tehát, mint a többiek, hanem legyünk éberek és józanok.
1Thess.5.7 | Mert az alvók éjjel alusznak, és a részegek éjjel részegednek meg.
1Thess.5.8 | Mi azonban, akik a nappal fiai vagyunk, legyünk józanok, magunkra véve a hit és szeretet páncélját, és sisak gyanánt az üdvösség reménységét.
1Thess.5.9 | Mert nem haragra rendelt minket az Isten, hanem hogy üdvösséget nyerjünk a mi Urunk Jézus Krisztus által,
1Thess.5.10 | aki meghalt értünk, hogy akár ébren vagyunk, akár alszunk, vele együtt éljünk.
1Thess.5.11 | Vigasztaljátok és építsétek azért egymást, amint cselekeszitek is.
1Thess.5.12 | "Kérünk pedig titeket, atyámfiai, hogy becsüljétek meg azokat, akik fáradoznak közöttetek és elöljáróitok az Úrban és intenek titeket;"
1Thess.5.13 | és munkájukért nagyon szeressetek őket. Egymással békességben éljetek.
1Thess.5.14 | Kérünk továbbá titeket, atyámfiai, intsétek a rendetleneket, bátorítsátok a félénk szívűeket, gyámolítsátok az erőtleneket, türelmesek legyetek mindenki iránt.
1Thess.5.15 | Vigyázzatok, hogy senki senkinek rosszért rosszal ne fizessen, hanem mindenkor jóra törekedjetek egymás iránt, és mindenki iránt.
1Thess.5.16 | Mindenkor örüljetek.
1Thess.5.17 | Szüntelen imádkozzatok.
1Thess.5.18 | "Mindenben hálát adjatok; mert ez az Isten akarata számotokra Krisztus Jézusban."
1Thess.5.19 | A Lelket meg ne oltsátok.
1Thess.5.20 | A prófétálást meg ne vessétek.
1Thess.5.21 | Vizsgáljatok meg mindent, a jót tartsátok meg!
1Thess.5.22 | A gonosznak minden fajtájától tartózkodjatok.
1Thess.5.23 | "Maga pedig a békesség Istene szenteljen meg titeket mindenestől; és mind szellemi, mind lelki, mind testi valótok teljes épségben őriztessék meg feddhetetlenül a mi Urunk Jézus Krisztus eljövetelére."
1Thess.5.24 | az, aki elhívott titeket és ő azt majd megcselekszi.
1Thess.5.25 | Atyámfiai, imádkozzatok érettünk.
1Thess.5.26 | Köszöntsetek minden atyafit szent csókkal.
1Thess.5.27 | Kérve kérlek titeket az Úrra, hogy ezt a levelet olvassátok fel minden atyánkfia előtt.
1Thess.5.28 | A mi Urunk Jézus Krisztus kegyelme legyen veletek
