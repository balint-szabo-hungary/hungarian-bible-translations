1Cor.1.1 | Pál, Krisztus Jézusnak Isten akaratából elhívott apostola, és Szósztenes atyafi,
1Cor.1.2 | az Isten gyülekezetének, amely Korinthusban van, a Krisztus Jézusban megszentelteknek, elhívott szenteknek mindazokkal együtt, akik a mi Urunk Jézus Krisztus nevét segítségül hívják bármely helyen, a magukén és a miénken:
1Cor.1.3 | kegyelem nektek és békesség Istentől, a mi Atyánktól és az Úr Jézus Krisztustól.
1Cor.1.4 | Hálát adok az én Istenemnek mindenkor érettetek Isten ama kegyelméért, amely nektek a Krisztus Jézusban adatott,
1Cor.1.5 | hogy őbenne mindenben meggazdagodtatok, minden beszédben és minden ismeretben,
1Cor.1.6 | amint a Krisztusról való bizonyságtétel megerősíttetett bennetek.
1Cor.1.7 | Ezért nem szűkölködtök semmi kegyelmi ajándékban, sőt várjátok is a mi Urunk Jézus Krisztus megjelenését,
1Cor.1.8 | aki meg is erősít majd titeket mindvégig feddhetetlenségben, a mi Urunk Jézus Krisztus napján.
1Cor.1.9 | Hű az Isten, aki elhívott titeket az ő Fiával, a mi Urunk Jézus Krisztussal való közösségre.
1Cor.1.10 | Kérlek pedig titeket, atyámfiai, a mi Urunk Jézus Krisztus nevére, hogy mindnyájan egyképen szóljatok, és ne legyenek köztetek szakadások, hanem legyetek ugyanazzal az érzülettel és ugyanazon a véleményen.
1Cor.1.11 | Mert Kloé embereitől megtudtam felőletek, atyámfiai, hogy viszálykodások vannak köztetek.
1Cor.1.12 | Úgy értem ezt, hogy mindegyitek ezt mondja: Én Pálé vagyok! Én meg Apollósé! Én meg Kéfásé! Én meg Krisztusé!
1Cor.1.13 | Vajjon részekre osztható-e Krisztus? Vajjon Pált feszítették-e meg érettetek, vagy Pál nevére keresztelkedtetek-é meg?
1Cor.1.14 | Hálát adok az Istenitek, hogy senkit sem kereszteltem meg közületek, csak Kriszpust és Gájust,
1Cor.1.15 | hogy valaki azt ne mondja, hogy az én nevemre kereszteltek meg titeket.
1Cor.1.16 | Megkereszteltem azonban Sztefanás házanépét is. Ezeken kívül nem tudom, hogy mást kereszteltem volna.
1Cor.1.17 | Mert nem azért küldött engem Krisztus, hogy kereszteljek, hanem hogy az evangéliomot hirdessem, de nem szólásban való bölcsességgel, hogy a Krisztus keresztje hiábavaló ne legyen.
1Cor.1.18 | "Mert a keresztről való beszéd bolondság ugyan azoknak, akik elvesznek; de nekünk, akik megtartatunk, Istennek hatalma."
1Cor.1.19 | Mert megíratott: Eltörlöm a bölcsek bölcsességét és az értelmesek értelmét elvetem.
1Cor.1.20 | Hol a bölcs? Hol az írástudó? Hol e világ vitázója? Nemde bolondsággá tette Isten e világ bölcsességét?
1Cor.1.21 | Mert miután az Isten bölcsességében a világ nem ismerte meg a bölcsesség által az Istent, az Isten jónak látta, hogy az igehirdetés bolondsága által tartsa meg a hívőket.
1Cor.1.22 | Mert egyfelől a zsidók jelt kívánnak, másfelől a görögök bölcsességét keresnek.
1Cor.1.23 | Mi pedig Krisztust prédikáljuk, a megfeszítettet, a zsidóknak ugyan botránkozást, a görögöknek pedig bolondságot,
1Cor.1.24 | ámde maguknak az elhívottaknak, mind zsidóknak, mind görögöknek Krisztust, Isten hatalmát és Isten bölcsességét.
1Cor.1.25 | Mert az Isten bolondsága bölcsebb az embereknél, és az Isten erőtlensége erősebb az embereknél.
1Cor.1.26 | Mert nézzétek csak a ti elhívásotokat, atyámfiai: hogy nem sokan vagytok bölcsek test szerint, nem sokan vagytok hatalmasok, nem sokan vagytok nemesek,
1Cor.1.27 | "sőt a világ szerint bolondokat választotta ki az Isten, hogy megszégyenítse a bölcseket, és a világ szerint erőtleneket választotta ki magának az Isten, hogy megszégyenítse az erőseket;"
1Cor.1.28 | és a világ szerint alacsonyrendűeket és lenézetteket választotta ki az Isten és a semmiket, hogy megsemmisítse a valamiket,
1Cor.1.29 | hogy Isten előtt ne dicsekedjék senki.
1Cor.1.30 | Az ő munkája, hogy ti a Krisztus Jézusban vagytok, aki bölcsességül lett nekünk Istentől és igazságul, szentségül és váltságul,
1Cor.1.31 | hogy amint meg van írva: Aki dicsekedik, az Úrban dicsekedjék

1Cor.2.1 | Én is, mikor hozzátok mentem, atyámfiai, nem úgy mentem, hogy nagy ékesszólással vagy bölcsességgel hirdessem nektek az Isten titkát.
1Cor.2.2 | Mert elhatároztam, hogy egyébről ne tudjak ti közöttetek, mint a Jézus Krisztusról, még pedig a megfeszítettről.
1Cor.2.3 | És én gyengeség, félelem és nagy rettegés között jelentem meg közöttetek.
1Cor.2.4 | Az én beszédem és igehirdetésem pedig nem emberi bölcsesség megtévesztő szavaiban állott, hanem Léleknek és erőnek megmutatásában,
1Cor.2.5 | hogy hitetek ne emberi bölcsességen, hanem Istennek erején nyugodjék.
1Cor.2.6 | Bölcsességét pedig az érettek között hirdetünk, ámde nem e világnak, sem e világ veszendő fejedelmeinek bölcsességét,
1Cor.2.7 | hanem isten titkos, elrejtett bölcsességét prédikáljuk, amelyet Isten öröktől fogva elrendelt a mi dicsőségünkre.
1Cor.2.8 | Ezt e világ fejedelmei közül senki sem ismerte, mert ha ismerték volna, nem feszítették volna meg a dicsőség Urát.
1Cor.2.9 | Ha nem amint meg van írva: Amiket szem nem látott, fül nem hallott és emberi szív meg sem gondolt, amiket Isten készített az őt szeretőknek,
1Cor.2.10 | "azokat az Isten nekünk kinyilatkoztatta a Lélek által; mert a Leiek mindent megvizsgál, még az Isten mélységeit is."
1Cor.2.11 | Mert ki ismeri az emberek közül az ember gondolatait, hacsak az ember lelke nem, amely őbenne van? Így az Isten gondolatait sem ismeri senki, csak az Isten Lelke.
1Cor.2.12 | Mert nem e világ lelkét vettük, hanem az Istenből való Lelket, hogy megismerjük azokat, amiket Isten ajándékozott nekünk.
1Cor.2.13 | Ezeket prédikáljuk is, nem olyan beszédekkel, amelyekre emberi bölcsesség tanít, hanem amelyekre a Lélek tanít, lelkieknek lelkieket adva.
1Cor.2.14 | "Testi ember pedig nem fogadja el az Isten Lelkének gondolatát, mert bolondság az neki; nem is értheti meg, mivel azt Lélek szerint kell megítélni."
1Cor.2.15 | A lelki ember ellenben mindent megítél, de Őt magát nem ítéli meg senki.
1Cor.2.16 | Mert ki ismerte meg az Úr gondolatát, aki oktathatná őt? Bennünk pedig Krisztus értelme van.

1Cor.3.1 | Én sem szólhattam nektek, atyámfiai, mint lelkieknek, hanem csak mint testieknek, mint a Krisztusban kisdedeknek.
1Cor.3.2 | Tejnek italával tápláltalak titeket és nem kemény eledellel, mert azt még nem birtátok volna el, sőt még most sem bírjátok el.
1Cor.3.3 | Mert még testiek vagytok. Mert mikor irigység és viszály van köztetek, nem testiek vagytok-e és nem emberi módon viselkedtek-e?
1Cor.3.4 | "Mert mikor valaki azt mondja: Én Pálé vagyok; a másik meg: Én Apollósé, — nem nagyon is emberek vagytok-e?"
1Cor.3.5 | Hát kicsoda Apollós és kicsoda Pál? Szolgák, akik által hivőkké lettetek, még pedig úgy, amint kinek-kinek az Úr adta.
1Cor.3.6 | Én plántáltam, Apollós öntözött, de Isten adta a növekedést.
1Cor.3.7 | Azért az sem valaki, aki plántál, az sem, aki öntöz, hanem csak a növekedést adó Isten.
1Cor.3.8 | "A plántáló és az öntöző pedig egy; de mindegyik a maga jutalmát veszi a maga munkája szerint."
1Cor.3.9 | Mert Istennek vagyunk munkatársai: Istennek vagytok szántóföldje, Istennek épülete.
1Cor.3.10 | Az Isten nekem adott kegyelme szerint, mint bölcs építőmester, fundámentomot vetettem, de más épít rá. Kiki azonban vegye fontolóra, mimódon épít rá.
1Cor.3.11 | Mert más fundámentomot senki sem vethet azon kívül, amely vettetett, amely a Jézus Krisztus.
1Cor.3.12 | Ha pedig valaki aranyat, ezüstöt, drágaköveket, fát, szénát, pozdorját épít erre a fundámentomra,
1Cor.3.13 | "kinek-kinek munkája nyilvánvalóvá lesz; mert ama nap meg fogja mutatni, mivel tűzben jelenik meg. És hogy kinek-kinek munkája milyen, az a tűz próbálja meg."
1Cor.3.14 | Ha valakinek munkája, amelyet ráépített, megmarad, jutalmát veszi.
1Cor.3.15 | Ha valakinek munkája megég, kárt vall. Ő maga azonban megtartatik, de úgy, mint aki tűzön ment keresztül.
1Cor.3.16 | Nem tudjátok, hogy ti az Isten temploma vagytok és az Isten Lelke lakik bennetek?
1Cor.3.17 | "Ha valaki az Isten templomát megrontja, megrontja majd azt az Isten. Mert az Isten temploma szent; ez vagytok ti."
1Cor.3.18 | Senki se csalja meg magát. Ha közöttetek valaki azt hiszi, hogy bölcs ebben a világban, bolond legyen, hogy bölccsé lehessen.
1Cor.3.19 | Mert e világ bölcsessége bolondság az Isten előtt. Mert meg van írva: Megfogja a bölcseket az ő csalárdságukban.
1Cor.3.20 | És ismét: Ismeri az Úr a bölcsek gondolatait, hogy azok hiábavalók.
1Cor.3.21 | Azért senki se dicsekedjék emberekkel. Mert minden a tietek.
1Cor.3.22 | Akár Pál, akár Apollós, akár Kéfás, akár világ, akár élet, akár halál, akár jelenvalók, akár következendők: minden a tietek.
1Cor.3.23 | Ti pedig Krisztuséi, Krisztus pedig Istené.

1Cor.4.1 | Úgy tekintsen minket az ember, mint Krisztus szolgáit és Isten titkainak sáfárait.
1Cor.4.2 | Egyébiránt a sáfároktól azt kívánják meg, hogy mindegyik hűnek találtassák.
1Cor.4.3 | Én pedig keveset gondolok azzal, hogy majd ti ítéltek meg vagy emberi ítéletnap. Sőt magam sem ítélem meg magamat.
1Cor.4.4 | Mert semmiben sem vádol az én lelkem, de én nem ezáltal igazultam meg. Aki ugyanis engem megítél az Úr az.
1Cor.4.5 | Azért idő előtt semmit ne ítéljetek, míg el nem jön az Úr, aki világosságra hozza a sötétség titkait is, fel tárja a szívek szándékait is. És akkor kinek-kinek a dicsérete Istentől lesz.
1Cor.4.6 | Ezeket pedig, atyámfiai, példaképen alkalmaztam magamra és Apollósra tiértetek, hogy rajtunk tanuljátok meg: nem szabad azon túlmenni, ami meg van írva, hogy senki se fuvalkodjék fel az egyikért a másik ellen.
1Cor.4.7 | Mert kicsoda tesz téged különbbel Mid van, amit nem kaptál? Ha pedig úgy kaptad, mit dicsekedel, mintha nem kaptad volna?
1Cor.4.8 | Immár jóllaktatok, immár meggazdagodtatok, nélkülünk uralomra jutottatok. Bár csakugyan uralomra jutottatok volna, hogy mi is veletek együtt uralkodhatnánk!
1Cor.4.9 | Mert úgy vélem, hogy az Isten minket, az apostolokat, legutolsókul állított, mintegy halálra szántakat. Mert látványossága lettünk a világnak, mind angyaloknak, mind embereknek.
1Cor.4.10 | "Mi bolondok a Krisztusért, ti pedig bölcsek a Krisztusban; mi erőtlenek, ti pedig erősek; ti tiszteltek, mi pedig megvetettek."
1Cor.4.11 | Mindezideig éhezünk is, szomjazunk is, ruhátlanok is vagyunk, bántalmakat is szenvedünk, bujdosunk is,
1Cor.4.12 | "fáradozunk is tulajdon kezünkkel dolgozva. Ha szidalmaznak, áldást mondunk; mikor üldöznek, tűrünk;"
1Cor.4.13 | mikor rágalmaznak, békességre intünk. Szinte a világ szemetjévé lettünk, mindennek söpredékévé egész mostanig
1Cor.4.14 | Nem azért írom ezeket, hogy megszégyenítselek titeket, hanem mint szeretett gyermekeimet intelek.
1Cor.4.15 | Mert ha tízezer tanítómesteretek lenne is a Krisztusban, de nem sok atyátok. Mert én vagyok a ti atyátok a Krisztus Jézusban, az evangéliom által.
1Cor.4.16 | Kérlek azért titeket: legyetek az én követőim.
1Cor.4.17 | Ezért küldtem el hozzátok Timótheust, aki nekem szeretett és hű gyermekem az Úrban. Ő majd eszetekbe juttatja nektek az én Krisztus Jézusban való útaimat, hogy miként tanítok mindenütt minden gyülekezetben.
1Cor.4.18 | De mintha el sem jutnék hozzátok, úgy felfuvalkodtak némelyek.
1Cor.4.19 | Pedig hamarosan elmegyek hozzátok, ha az Úr akarja: akkor majd megismerem a felfuvalkodottaknak nem a beszédét, hanem az erejét.
1Cor.4.20 | Mert nem beszédben áll az Isten országa, hanem erőben.
1Cor.4.21 | Mit akartok? Vesszővel menjek-e hozzátok vagy szeretettel és szelídség lelkével?

1Cor.5.1 | Széltében az a hír járja, hogy paráznaság van köztetek, még pedig olyan paráznaság, amilyen még a pogányok között sincs, hogy valaki az apja feleségével él.
1Cor.5.2 | És ti felfuvalkodtatok, nemhogy inkább megkeseredve eltávolítottátok volna közületek, aki ezt a dolgot cselekedte.
1Cor.5.3 | "Mert én, bár testileg távol, lelkileg azonban jelen vagyok; mint jelenlevő, ítéltem már a lelett, aki így cselekedett:"
1Cor.5.4 | hogy a mi Urunk Jézus nevében összegyűlve, ti és az én lelkem, a mi Urunk Jézus hatalmával
1Cor.5.5 | átadjuk az ilyent a Sátánnak teste pusztulására, hogy lelke az Úr Jézus ama napján megtartassák.
1Cor.5.6 | Nem jó a ti dicsekedéstek. Vajjon nem tudjátok, hogy egy kevés kovász az egész tésztát megkeleszti?
1Cor.5.7 | Takarítsátok el azért a régi kovászt, hogy új tésztává legyetek, hiszen ti kovász nélkül valók vagytok. Mert a mi húsvéti bárányunk, a Krisztus megáldoztatott.
1Cor.5.8 | Azért ne régi kovásszal ünnepeljünk, se rosszaság és gonoszság kovászával, hanem tisztaság és igazság kovásztalanságával.
1Cor.5.9 | Azt írtam nektek ama levélben, hogy ne érintkezzetek paráznákkal.
1Cor.5.10 | De nem általában e világ paráznáival, harácsolóival, rablóival vagy bálványimádóival, mert hiszen akkor ki kellene mennetek a világból.
1Cor.5.11 | Most azért megírom nektek, hogy kerüljétek az érintkezést azzal, aki atyafi létere parázna vagy harácsoló vagy bálványimádó vagy szidalmazó vagy részeges vagy rabló. Az ilyennel még együtt se egyetek.
1Cor.5.12 | Mert mit tartozik rám, hogy a kívüllevők felett ítélkezzem? Nem a belüllevők felett ítélkeztek-e ti is?
1Cor.5.13 | A kívüllevőket pedig majd az Isten ítéli meg. Vessétek ki azért a gonoszt magatok közül.

1Cor.6.1 | Merészel-e valaki közületek, ha peres ügye van a másikkal, a hitetlenek előtt törvénykezni és nem a szentek előtt?
1Cor.6.2 | Nem tudjátok-é, hogy a szentek a világot fogják megítélni? És ha ti ítélitek meg a világot, vajjon méltatlanok vagytok-e arra, hogy jelentéktelen ügyekben ítélkezzetek?
1Cor.6.3 | Nem tudjátok-e, hogy angyalokat fogunk ítélni? Mennyivel inkább ítélhetünk mindennapi ügyekben?
1Cor.6.4 | Azért ha mindennapi ügyekben pereskedtek, azokat ültetitek-e bírói székbe, akiket semmibe se vesznek a gyülekezetben?
1Cor.6.5 | Megszégyenítésetekre mondom! Hát nincs köztetek egy bölcs ember sem, aki igazságot tudna szolgáltatni atyjafiai között?
1Cor.6.6 | Sőt atyafi atyafival pereskedik, még hozzá hitetlenek előtt?
1Cor.6.7 | Egyáltalán már az is gyarlóság bennetek, hogy törvénykeztek egymással. Miért nem tűritek inkább a sérelmet? Miért nem viselitek el inkább a kárt?
1Cor.6.8 | Sőt ti okoztok sérelmet és kárt, még hozzá atyafiáknak!
1Cor.6.9 | Vajjon nem tudjátok, hogy a gonoszok nem örökölhetik az Isten országát? Ne tévelyegjetek: sem paráznák, sem bálványimádók, sem házasságtörők, sem bujálkodók, sem fajtalanok,
1Cor.6.10 | sem tolvajok, sem harácsolók, sem részegesek, sem szidalmazók, sem rablók nem örökölhetik Isten országát.
1Cor.6.11 | Ilyenek voltak pedig közületek némelyek, de megmosattatok, megszenteltettetek, megigazíttattatok az Úr Jézus Krisztus neve által és a mi Istenünk Lelke által.
1Cor.6.12 | Minden szabad nekem, de nem minden használ. Minden szabad nekem, de rajtam semminek se legyen hatalma.
1Cor.6.13 | "Az eledelek a gyomor számára vannak és a gyomor az eledelek számára; de az Isten ezt is, amazokat is megsemmisíti. A test azonban nem a paráznaság számára van, hanem az Úr számára és az Úr a test számára."
1Cor.6.14 | Isten pedig, aki az Urat feltámasztotta, minket is fel fog támasztani a maga hatalmával.
1Cor.6.15 | Nem tudjátok-e, hogy testeitek a Krisztus tagjai? Elszakítva tehát Krisztustól az ő tagjait parázna tagjaivá tegyem azokat? Semmiképen!
1Cor.6.16 | Avagy nem tudjátok, hogy aki paráznával egyesül, az vele egy test? Mert — mondja az Írás — ketten lesznek egy testté.
1Cor.6.17 | Aki pedig az Úrral egyesül, egy Lélek ővele.
1Cor.6.18 | Kerüljétek a paráznaságot! Mindenféle bűn, amit az ember elkövet, a testen kívül van, de aki paráználkodik, a saját teste ellen vétkezik.
1Cor.6.19 | "Avagy nem tudjátok-e, hogy a ti testetek a bennetek lakozó Szentlélek temploma, amelyet Istentől nyertetek; és nem a magatokéi vagytok?"
1Cor.6.20 | "Mert áron vétettetek meg; dicsőítsétek tehát az Istent a ti testetekben. (A 20. vers végén egyes kéziratokban még ez olvasható: és lelketekben, amelyek az Istenéi.)"

1Cor.7.1 | Amik felől pedig írtatok nekem, — jó az embernek asszonyt nem érinteni,
1Cor.7.2 | de a paráznaság miatt minden férfinak legyen tulajdon felesége és minden asszonynak tulajdon férje.
1Cor.7.3 | A férj tegye meg a felesége iránt házastársi kötelességét, hasonlóképen a feleség is férje iránt.
1Cor.7.4 | A feleség nem ura a maga testének, hanem a férje. Hasonlóképen a férj sem ura a maga testének, hanem a felesége.
1Cor.7.5 | Ne vonjátok el magatokat egymástól, hacsak nem közös megegyezéssel egyidőre, hogy az imádságnak szenteljétek magatokat s azután ismét legyetek együtt, hogy meg ne kísértsen titeket a Sátán, mivel nem tartóztathatjátok meg magatokat.
1Cor.7.6 | Ezt pedig kedvezésképen mondom, nem parancs gyanánt.
1Cor.7.7 | Mert szeretném, ha minden ember úgy volna, mint én magam is. De kinek-kinek megvan a maga kegyelmi ajándéka Istentől, az egyiknek így, a másiknak amúgy.
1Cor.7.8 | A nemházasoknak és özvegyeknek pedig azt mondom: jó nekik, ha úgy maradnak, mint én is.
1Cor.7.9 | De ha nem tartóztathatják meg magukat, éljenek házasságban, mert jobb házasságban élni, mint égni.
1Cor.7.10 | Viszont a házasoknak azt rendelem, — nem én, hanem az Úr, — hogy az asszony a férjétől el ne váljék.
1Cor.7.11 | Ha mégis elválik, maradjon házasságnélkül, vagy béküljön ki férjével. A férj se bocsássa el a feleségét.
1Cor.7.12 | A többieknek pedig én mondom, nem az Úr: ha valamelyik atyafinak hitetlen felesége van és ez vele akar lakni, ne bocsássa el őt.
1Cor.7.13 | És amelyik asszonynak hitetlen férje van és ez vele akar lakni, ne bocsássa el a férjét.
1Cor.7.14 | "Mert a hitetlen férj megszenteltetett hivő feleségében és a hitetlen feleség is megszenteltetett a hivő férjében; mert különben gyermekeitek tisztátalanok volnának, most pedig szentek."
1Cor.7.15 | "Ha pedig a hitetlen fél válni akar, ám váljék; ilyen esetben nem vethető a hívő férfi vagy asszony szolgaság alá. Minket pedig békességre hívott az Isten."
1Cor.7.16 | Mert mit tudod te asszony, hogy megmentheted-e férjedet? Vagy mit tudod te férj, hogy megmentheted-e feleségedet?
1Cor.7.17 | Egyébként amint kinek-kinek az Úr adta, amint kit-kit elhívott az Isten, úgy járjon. És minden gyülekezetben így rendelkezem.
1Cor.7.18 | Körülmetélten hívatott el valaki? Ne tüntesse el. Körülmetéletlenül hívatott el valaki? Ne metélkedjék körül.
1Cor.7.19 | A körülmetélkedés semmi és a körülmetéletlenség is semmi, hanem az Isten parancsolatainak a megtartása.
1Cor.7.20 | Kiki maradjon meg abban a hivatásban, amelyben elhívatott.
1Cor.7.21 | Rabszolgaként hivattál el? Ne gondolj velel De ha szabaddá is lehetsz, inkább élj azzal.
1Cor.7.22 | "Mert az Úrban elhívott rabszolga az Úrnak szabadosa; hasonlóképen a szabadságban elhívott — Krisztus rabszolgája."
1Cor.7.23 | Áron vétettetek meg: ne legyetek emberek rabszolgái
1Cor.7.24 | Kiki amilyen állapotban elhívatott, atyámfiai, abban maradjon meg az Isten előtt.
1Cor.7.25 | A hajadonok felől ugyan nincs parancsolatom az Úrtól, de tanácsot adok úgy, mint aki irgalmasságot nyertem az Úrtól, hogy megbízható legyek.
1Cor.7.26 | Úgy ítélem azért, hogy a küszöbön levő szükség miatt jó az embernek úgy maradnia, ahogyan van.
1Cor.7.27 | Feleséghez vagy kötve? Ne keress válást. Feleség nélkül maradtál? Ne keress feleséget.
1Cor.7.28 | "De ha feleséget veszel is, nem vétkezel, és ha férjhez megy is a hajadon, nem vétkezik; az ilyeneknek azonban nyomorúságuk lesz a testben, én pedig megkímélnélek titeket."
1Cor.7.29 | Ezt pedig azért mondom, atyámfiai, mert az idő már igen rövid. Ezentúl azért akiknek feleségük van, úgy legyenek, mintha nem volna.
1Cor.7.30 | És akik sírnak, mintha nem sírnának, és akik örülnek, mintha nem örülnének, akik vásárolnak, mintha nem volna az övék,
1Cor.7.31 | "és akik a világgal élnek, mintha nem élnének vele; mert elmúlik a világ ábrázata."
1Cor.7.32 | "Azt szeretném pedig, hogy gond ne terheljen benneteket. Aki nem házas, az azzal törődik, ami az Úré, hogyan tessék az Úrnak;"
1Cor.7.33 | aki viszont feleséget vesz, az a világi dolgokkal törődik, hogyan tessék a feleségének,
1Cor.7.34 | "és így gondja megoszlik. Az asszony, akinek nincs férje, és a hajadon az Úr dolgaival törődik, hogy szent legyen mind testében, mind lelkében; aki viszont férjhez ment, a világi dolgokkal törődik, hogyan tessék a férjének."
1Cor.7.35 | "Ezt pedig a ti javatokra mondom; nem azért, hogy tőrt vessek nektek, hanem hogy illendőképen és állhatatosan ragaszkodjatok az Úrhoz háborítatlanul."
1Cor.7.36 | "De ha valaki azt gondolja, hogy szégyenkeznie kell hajadon leánya miatt, ha eljárt felette az idő, és mégis úgy kell maradnia, tegye, amit akar, nem vétkezik; keljenek egybe."
1Cor.7.37 | Aki azonban eltökélte szívében és szükség nem kényszeríti, de van hatalma a tulajdon akarata felett és úgy döntött szívében, hogy megtartja hajadon leányát: jól teszi.
1Cor.7.38 | Azért aki férjhez adja hajadon leányát, jól teszi, de aki nem adja férjhez, még jobban teszi.
1Cor.7.39 | Az asszonyt törvény köti, amíg férje él, de ha férje meghal, szabadon férjhez mehet, akihez akar, de csak az Úrban.
1Cor.7.40 | De az én véleményem szerint boldogabb, ha úgy marad. Pedig azt gondolom, hogy bennem is Isten Lelke van.

1Cor.8.1 | A bálványáldozati húsról pedig tudjuk, hogy mindnyájunknak van ismeretünk. Az ismeret felfuvalkodottá tesz, a szeretet azonban épít.
1Cor.8.2 | Ha pedig valaki azt gondolja, hogy van ismerete, ezzel még semmit sem ismert meg úgy, amint ismernie kell.
1Cor.8.3 | De ha valaki az Istent szereti, azt az Isten is ismeri.
1Cor.8.4 | A bálványáldozati hús megevéséről tehát tudjuk, hogy a bálvány semmi a világon és hogy nincs más Isten, csak egy.
1Cor.8.5 | Mert ha vannak is úgynevezett istenek, akár az égben, akár a földön, — mint ahogyan van sok isten és sok úr, —
1Cor.8.6 | "mindazáltal nekünk egy az Istenünk, az Atya, akitől van a mindenség és mi is őreá nézve; és egy az Úr, Jézus Krisztus, aki által van a mindenség és mi is ő általa."
1Cor.8.7 | "De nincs meg mindenkiben ez az ismeret; némelyek azonban, mivel a lelkiismeretük mind máig a bálványokhoz tapad, mint bálványáldozati húst eszik és az ő lelkiismeretük, mivel erőtelen, beszennyeződik."
1Cor.8.8 | Az eledel pedig nem tesz minket kedvesekké Isten előtt, mert ha nem eszünk, nem leszünk szegényebbek, és ha eszünk is, nem leszünk gazdagabbak.
1Cor.8.9 | De vigyázzatok, hogy ez a ti szabadságotok valamiképen botránkozásukra ne legyen az erőtleneknek.
1Cor.8.10 | Mert ha valaki téged, akinek ismereted van, meglát a bálványtemplomban vendégeskedni, nem fog-e az ő gyenge lelkiismerete felbátorodni arra, hogy a bálványáldozati húst megegye?
1Cor.8.11 | És a te ismereted miatt elvész a te erőtlen atyádfia, akiért a Krisztus meghalt.
1Cor.8.12 | Így azután, mikor az atyafiak ellen vétkeztek, és az ő erőtelen lelkiismeretüket megsértitek, a Krisztus ellen vétkeztek.
1Cor.8.13 | Ennélfogva ha az eledel megbotránkoztatja az én atyámfiát, inkább sohasem eszem húst, csak atyámfiát meg ne botránkoztassam.

1Cor.9.1 | Nem vagyok szabad? Nem vagyok apostol? Nem láttam Jézust, a mi Urunkat? Nem az én munkám vagytok-é ti az Úrban?
1Cor.9.2 | "Ha másoknak nem vagyok apostol, de nektek bizony az vagyok; mert az én apostolságomnak pecsété az Úrban ti vagytok."
1Cor.9.3 | Ez az én védekezésem azokkal szemben, akik vádolnak engem.
1Cor.9.4 | Avagy nincsen-e jogunk arra, hogy együnk és igyunk?
1Cor.9.5 | Nincs jogunk arra, hogy keresztyén feleséget vigyünk magunkkal, mint a többi apostolok és az Úr testvérei és Kéfás?
1Cor.9.6 | Vagy csak nekem és Barnabásnak nincs jogunk ahhoz, hogy ne dolgozzunk?
1Cor.9.7 | Ki katonáskodik valaha a maga zsoldján? Ki ültet szőlőt úgy, hogy nem eszik annak gyümölcséből? Vagy ki legeltet nyájat úgy, hogy nem iszik a nyáj tejéből?
1Cor.9.8 | Vajjon emberi módon beszélem-e ezeket, vagy nem mondja-e ugyanezt a törvény is?
1Cor.9.9 | Mert Mózes törvényében meg van írva: Ne kösd fel a nyomtató ökör száját. Vajjon az ökrökre van-e gondja az Istennek?
1Cor.9.10 | Vagy nem értünk mondja-e általában? Érettünk íratott meg ugyanis: aki szánt, reménység alatt kell szántania, és aki csépel, abban a reménységben csépel, hogy részesednie kell a termésben.
1Cor.9.11 | Ha mi nektek a lelkieket vetettük, nagy dolog-e, ha testi javaitokat aratjuk?
1Cor.9.12 | Ha másoknak szabad ezt tenni nálatok, nem sokkal inkább szabad-e nekünk? De mi nem éltünk ezzel a szabadságunkkal, hanem mindent eltűrünk, csakhogy semmi akadályt ne gördítsünk a Krisztus evangélioma elé.
1Cor.9.13 | Nem tudjátok, hogy akik a templomi szolgálatban buzgólkodnak, a szenthely jövedelméből élnek, és akik az oltár körül forgolódnak, az oltárról kapják meg a részüket.
1Cor.9.14 | Így rendelte az Úr is, hogy akik az evangéliomot hirdetik, az evangéliomból éljenek.
1Cor.9.15 | De én ezek közül eggyel sem éltem. Ezeket sem azért írtam nektek, hogy velem is így történjék, mert jobb meghalnom, mintsemhogy valaki hiábavalóvá tegye az én dicsekedésemet.
1Cor.9.16 | Mert ha az evangéliomot hirdetem, nem dicsekedhetem, mivel erre szükség kényszerít engem. Mert jaj nekem, ha az evangéliomot nem hirdetem!
1Cor.9.17 | "Mivel ha a magam jószántából teszem, jutalmam van; ha pedig kénytelenségből, sáfársággal bízattam meg."
1Cor.9.18 | Mi tehát a jutalmam? Az, hogy prédikálásommal ingyenvalóvá teszem a Krisztus evangéliomát, hogy az evangéliom hirdetésében ne éljek vissza szabadságommal.
1Cor.9.19 | Mert én, noha mindenkivel szemben szabad vagyok, magamat mindenkinek szolgájává tettem, hogy a többséget megnyerjem.
1Cor.9.20 | "És a zsidóknak zsidóvá lettem, hogy zsidókat nyerjek meg; a törvény alatt levők számára törvény alatt levő, — noha nem vagyok a törvény alatt, — hogy a törvény alatt levőket megnyerjem."
1Cor.9.21 | A törvény nélkül valók számára törvény nélkülivé lettem, — noha nem vagyok az Isten törvénye nélkül, hanem a Krisztus törvénye alapján állok, — hogy a törvény nélkül valókat megnyerjem.
1Cor.9.22 | Az erőtlenek számára erőtlenné lettem, hogy az erőtleneket megnyerjem. Mindenki számára mindenné lettem, hogy minden módon megtartsak némelyeket.
1Cor.9.23 | Mindezt pedig az evangéliumért teszem, hogy benne részestárs legyek.
1Cor.9.24 | Nem tudjátok, hogy akik versenypályán futnak, mindnyájan futnak ugyan, de egy nyeri el a jutalmat? Úgy fussatok, hogy elnyerjétek.
1Cor.9.25 | "Mindenki, aki résztvesz a versenyben, mindenben önmegtartóztató; azok ugyan azért, hogy romlandó koszorút nyerjenek, mi pedig, hogy romolhatatlant."
1Cor.9.26 | "Én tehát úgy futok, mint aki előtt nem bizonytalan a cél; úgy küzdök, mint aki nem levegőt vagdos,"
1Cor.9.27 | hanem megsanyargatom testemet és szolgává teszem, hogy míg másoknak prédikálok, magam valami módon méltatlanná ne legyek.

1Cor.10.1 | Nem akarom pedig, hogy ne tudjátok, atyámfiai, hogy atyáink mindnyájan a felhő alatt voltak és mindnyájan a tengeren mentek át,
1Cor.10.2 | és mindnyájan megkeresztelkedtek Mózesre a felhőben és a tengerben,
1Cor.10.3 | és mindnyájan ugyanazt a lelki eledelt ették,
1Cor.10.4 | "és mindnyájan ugyanazt a lelki italt itták; mert ittak a lelki sziklából, amely követte őket: ez a szikla pedig a Krisztus volt."
1Cor.10.5 | De többségüket nem kedvelte az Isten, elhullottak ugyanis a pusztában.
1Cor.10.6 | Mindezek pedig példákul történtek számunkra, hogy ne kívánjunk gonosz dolgokat, amint azok kívántak.
1Cor.10.7 | Se bálványimádók ne legyetek, mint azok közül némelyek, amint meg van írva: Leült a nép enni, inni és felkelt játszani.
1Cor.10.8 | Se pedig ne paráználkodjunk, mint azok közül némelyek paráználkodtak és elhullottak egy nap huszonháromezeren.
1Cor.10.9 | Se az Urat ne kísértsük, mint azok közül némelyek kísértették és a kígyók által elpusztultak.
1Cor.10.10 | Se pedig ne zúgolódjatok, mint azok közül némelyek zúgolódtak és elvesztek a pusztító által.
1Cor.10.11 | Mindezek pedig példaképen estek rajtuk, megírattak pedig a mi tanulságunkra, akikhez az időknek vége elérkezett.
1Cor.10.12 | Azért aki azt gondolja, hogy áll, vigyázzon, hogy el ne essék!
1Cor.10.13 | "Csak emberi kísértés esett rajtatok; de hű az Isten, aki nem hagy titeket feljebb kísértetni, mint elszenvedhetitek; sőt a kísértéssel együtt a menekvést is megadja majd, hogy elszenvedhessétek."
1Cor.10.14 | Ezért, szeretteim kerüljétek a bálványimádást!
1Cor.10.15 | Úgy beszélek hozzátok, mint értelmes emberekhez: ítéljétek meg ti, amit mondok.
1Cor.10.16 | A hálaadás pohara, amelyet megáldunk, nem a Krisztus vérével való közösségünk-e? A kenyér, amelyet megtörünk, nem a Krisztus testével való. közösség-e?
1Cor.10.17 | "Mert egy kenyér, egy test vagyunk sokan; mert mindnyájan az egy kenyérből részesedünk."
1Cor.10.18 | Nézzétek a test szerint való Izraelt! Akik az áldozatot eszik, Vajjon nincsenek-e közösségben az oltárral?
1Cor.10.19 | Mit mondok tehát? Hogy a bálványáldozat valami, vagy hogy a bálvány valami?
1Cor.10.20 | Sőt, hogy amit a pogányok áldoznak, azt az ördögöknek áldozzák és nem Istennek. Nem akarom pedig, hogy ti az ördögökkel legyetek közösségben.
1Cor.10.21 | "Nem ihatjátok az Úr poharát és az ördögök poharát; nem lehettek részesei az Úr asztalának és az ördögök asztalának."
1Cor.10.22 | Vagy haragra ingereljük az Urat? Erősebbek vagyunk talán nála?
1Cor.10.23 | Minden szabad — de nem minden használ. Minden szabad, de nem minden épít.
1Cor.10.24 | Senki se keresse a maga hasznát, hanem kiki a másét.
1Cor.10.25 | Mindazt, amit a mészárszékben árulnak, egyétek meg, és semmit se tudakozódjatok a lelkiismeret miatt.
1Cor.10.26 | Mert az Úré a föld és annak teljessége.
1Cor.10.27 | Ha pedig a hitetlenek közül valaki meghív titeket és el akartok menni, mindent, amit elétek tesznek, egyetek meg, és semmit se tudakozódjatok a lelkiismeret miatt.
1Cor.10.28 | De ha valaki ezt mondja nektek: Ez áldozati hús! — ne egyétek meg a miatt, aki erre figyelmeztetett, és a lelkiismeret miatt. (A 28. vers végén egyes kéziratokban ott találjuk a 26. verset.)
1Cor.10.29 | De nem a tulajdon lelkiismeretet értem, hanem a másikét. Mert miért kárhoztassa az én szabadságomat a más lelkiismerete?
1Cor.10.30 | Ha pedig én hálaadással veszek részt, miért szidalmaznak engem azért, amiért én hálát adok?
1Cor.10.31 | Azért akár esztek, akár isztok, akármit cselekesztek, mindent az Isten dicsőségére cselekedjetek.
1Cor.10.32 | Ne botránkoztassátok meg sem a zsidókat, sem a görögöket, sem az Isten egyházát,
1Cor.10.33 | amint én is mindenkinek mindent kedvére teszek, nem keresve a magam javát, hanem a többségét, hogy megtartassanak,

1Cor.11.1 | Legyetek az én követőim, mint én is a Krisztusé.
1Cor.11.2 | Dicsérlek pedig titeket, atyámfiai, hogy rólam mindenben megemlékeztek és a rendeléseket úgy tartjátok meg, amint meghagytam nektek.
1Cor.11.3 | "Akarom pedig, hogy tudjátok, hogy minden férfinak feje a Krisztus; az asszonynak pedig feje a férfi; a Krisztusnak pedig feje az Isten."
1Cor.11.4 | Minden férfi, aki fedett fővel imádkozik vagy prófétál, megcsúfolja az ő fejét.
1Cor.11.5 | Viszont minden asszony, aki fedetlen fővel imádkozik vagy prófétál, szintén megcsúfolja az ő fejét, mert egy és ugyanaz, mintha megnyírták volna.
1Cor.11.6 | Mert ha az asszony nem fedi be a fejét, nyiratkozzék is meg. Ha pedig éktelen az asszonynak, hogy nyírassa vagy borotváltassa a haját, akkor fedje be a fejét.
1Cor.11.7 | Mert a férfinak nem kell a fejét befednie, mivel ő az Isten képe és dicsőségének mása, de az asszony a férfi dicsőségének mása.
1Cor.11.8 | Mert nem a férfi van az asszonyból, hanem az asszony a férfiból.
1Cor.11.9 | Mert nem is a férfi teremtetett az asszonyért, hanem az asszony a férfiért.
1Cor.11.10 | Ezért kell az asszonynak az angyalok miatt hatalmi jelt viselnie a fején.
1Cor.11.11 | Mindazonáltal sem asszony nincs férfi nélkül, sem férfi nincs asszony nélkül az Úrban.
1Cor.11.12 | Mert amint az asszony a férfiból van, úgy a férfi is asszony által van, mindez pedig Istentől.
1Cor.11.13 | Ítéljétek meg magatokban: illik-e, hogy az asszony födetlen fővel imádkozzék Istenhez?
1Cor.11.14 | Vajjon maga a természet is nem arra tanít titeket, hogy csúfság a férfinak, ha nagy a haja?
1Cor.11.15 | Viszont az asszonynak ékessége, ha nagy haja van, mert a haj fátyol gyanánt adatott neki. —
1Cor.11.16 | Ha azonban valaki erről vitatkozni akar, az ilyesmi nem szokásunk sem nekünk, sem az Isten gyülekezeteinek.
1Cor.11.17 | Mikor pedig ezt rendelem, nem dicsérlek titeket, mivel nem javatokra, hanem károtokra gyűltök egybe.
1Cor.11.18 | Mert először is azt hallom, hogy mikor egybegyűltök a gyülekezetben, szakadások vannak közöttetek, és ezt valami részben hiszem is.
1Cor.11.19 | Mert kell, hogy pártoskodások is legyenek közöttetek, hogy így a kipróbáltak nyilvánvalókká legyenek közöttetek.
1Cor.11.20 | "Mikor tehát egybegyűltök egy helyre, nem lehet úrvacsorával élni;"
1Cor.11.21 | mert kiki a saját vacsoráját veszi elő az étkezésnél és az egyik éhezik, a másik pedig dőzsöl.
1Cor.11.22 | Hát nincsenek házaitok arra, hogy egyetek és igyatok? Vagy lenézitek az Isten gyülekezetét és megszégyenítitek azokat, akiknek semmijök sincsen? Mit mondjak nektek? Dicsérjelek ezért titeket? Nem dicsérlek.
1Cor.11.23 | Mert én az Úrtól vettem, amit nektek elétek is adtam, hogy az Úr Jézus azon az éjtszakán, amelyen elárultatott, vette a kenyeret,
1Cor.11.24 | "és hálát adott, megtörte és ezt mondotta: Vegyétek, egyétek! Ez az én testem, amely tiérettetek megtöretik; ezt cselekedjétek az én emlékezetemre."
1Cor.11.25 | Hasonlóképen a pohárt is vette, miután vacsorált, és ezt mondotta: E pohár amaz új szövetség az én vérem által, ezt cselekedjétek, valamennyiszer isszátok az én emlékezetemre.
1Cor.11.26 | Mert valamennyiszer eszitek e kenyeret és isszátok e pohárt, az Úrnak halálát hirdessétek, amíg eljön.
1Cor.11.27 | Aki tehát méltatlanul eszi e kenyeret, vagy issza az Úr poharát, vétkezik az Úr teste és vére ellen.
1Cor.11.28 | Próbálja meg tehát az ember magát, és úgy egyék abból a kenyérből és úgy igyék abból a pohárból.
1Cor.11.29 | Mert aki méltatlanul eszik és iszik, ítéletet eszik és iszik magának, mivel nem becsüli meg az Úr testét.
1Cor.11.30 | Azért van köztetek olyan sok erőtelen és beteg s ezért alusznak sokan.
1Cor.11.31 | Mert ha helyesen ítélnők meg magunkat, nem esnénk ítélet alá.
1Cor.11.32 | De mikor az Úr ítél minket, megfenyít, hogy a világgal együtt el ne kárhozzunk.
1Cor.11.33 | Azért, atyámfiai, ha evésre egybegyűltök, egymást megvárjátok.
1Cor.11.34 | Ha valaki éhezik, otthon egyék, hogy ne ítéletre gyűljetek egybe. A többiről majd akkor rendelkezem, ha odamegyek hozzátok.

1Cor.12.1 | A lelki ajándékokra nézve pedig, atyámfiai, nem akarom, hogy tudatlanok legyetek.
1Cor.12.2 | Tudjátok, hogy mikor pogányok voltatok, valami vonzott és sodort titeket a néma bálványokhoz.
1Cor.12.3 | "Azért tudtotokra adom nektek, hogy senki, aki Isten Lelke által beszél, nem mondja: „Átkozott a Jézus!"" és senki sem mondhatja: ,Úr a Jézus!"" csak a Szentlélek által."
1Cor.12.4 | A kegyelmi ajándékokban pedig különbség van, de ugyanaz a Lélek.
1Cor.12.5 | "A szolgálatokban is különbség van, de ugyanaz az Úr;"
1Cor.12.6 | és különbség van az isteni erő munkáiban is, de ugyanaz az Isten, aki mindezt munkálja mindenkiben.
1Cor.12.7 | A Lélek kijelentése azonban kinek-kinek a gyülekezet hasznára adatik.
1Cor.12.8 | "Némelyiknek ugyanis bölcsesség beszéde adatik a Lélek által; a másiknak pedig Isten ismeretének beszéde ugyanazon Lélek szerint;"
1Cor.12.9 | "egyiknek hit ugyanazon Lélek által, másiknak pedig gyógyítás kegyelmi ajándékai azon egy Lélek által;"
1Cor.12.10 | "némelyiknek csodatevő erők munkái; némelyiknek meg prófétálás; némelyiknek pedig a lelkek között való különbségtevés; másiknak nyelveken szólás; ismét másnak pedig a nyelveken szólás megmagyarázása."
1Cor.12.11 | De mindezt egy és ugyanaz a Lélek munkálja, és osztogatja mindenkinek külön-külön, amint akarja.
1Cor.12.12 | Mert amint a test egy, bár sok tagja van, a testnek pedig valamennyi tagja, noha sokan vannak, mégis mind egy test, úgy a Krisztus is.
1Cor.12.13 | Mert hiszen egy Lélek által mi mindnyájan egy testté kereszteltettünk, akár zsidók, akár görögök, akár szolgák, akár szabadok, és mindnyájan egy Lélekkel itattattunk meg.
1Cor.12.14 | Mert a test sem egy tag, hanem sok.
1Cor.12.15 | Ha ezt mondaná a láb: Mivel nem kéz vagyok, nem vagyok a testből való, Vajjon azért nem a testből való volna-e?
1Cor.12.16 | És ha a fül ezt mondaná: Mivel nem vagyok szem, nem vagyok a testből való, — Vajjon azért nem a testből való volna-e?
1Cor.12.17 | Ha az egész test szem, hol a hallás? Ha az egész hallás, hol a szaglás?
1Cor.12.18 | Most pedig az Isten rendelte a testben a tagokat, egyenként mindegyiket, a-mint akarta.
1Cor.12.19 | Ha pedig mindnyájan egy tag volnának, hol volna a test?
1Cor.12.20 | így azonban sok tag van ugyan, de egy test.
1Cor.12.21 | Nem mondhatja pedig a szem a kéznek: Nincs rád szükségem, — vagy viszont a fej a lábaknak: Nincs rátok szükségem!
1Cor.12.22 | Sőt sokkal inkább: a testnek éppen azok a tagjai szükségesek, amelyek gyengébbeknek látszanak,
1Cor.12.23 | és amelyeket a test kevésbbé nemes tagjainak tartunk, azokat nagyobb tisztességgel vesszük körül, és amelyek ékesség nélkül valók bennünk, azokat részesítjük nagyobb megbecsülésben.
1Cor.12.24 | viszont amelyek ékesek bennünk, azoknak nincs erre szükségük. De az Isten úgy szerkesztette egybe a testet, hogy az alacsonyabb rendűnek nagyobb tisztességet adott,
1Cor.12.25 | hogy ne legyen meghasonlás a testben, hanem a tagok kölcsönösen gondoskodjanak egymásról.
1Cor.12.26 | "És így ha szenved egy tag, vele együtt szenvednek a tagok mind; ha megbecsülésben részesül egy tag, vele együtt örülnek a tagok mind."
1Cor.12.27 | Ti pedig a Krisztus teste vagytok és tagjai rész szerint.
1Cor.12.28 | Mégpedig némelyeket rendelt az Isten az egyházban először apostolokul, másodszor prófétákul, harmadszor tanítókul, — azután csodatevő erőket, azután gyógyítás kegyelmi ajándékait, szegények megsegítését, kormányzást, nyelveken szólás különféle nemeit.
1Cor.12.29 | Vajjon mindnyájan apostolok-e, Vajjon mindnyájan próféták-e, Vajjon mindnyájan tanítók-e? Vajjon van-e mindnyájuknak csodatevő erejük?
1Cor.12.30 | Vajjon van-e mindnyájuknak gyógyításra való kegyelmi ajándékuk? Vajjon mindnyájan beszélnek-e nyelveken? Vajjon mindnyájan tudják-e magyarázni?
1Cor.12.31 | Törekedjetek pedig a nagyobb kegyelmi ajándékokra. És ezenfelül egy még kiválóbb útat mutatok nektek.

1Cor.13.1 | Ha embereknek vagy angyaloknak nyelvén szólok is szeretet pedig nincsen énbennem, olyanná lettem, mint a zengő érc vagy a pengő cimbalom.
1Cor.13.2 | "És ha jövendőt tudok is mondani és minden titkot és minden bölcsességét ismerek is; és ha teljes hitem van is úgyannyira, hogy hegyeket mozdíthatok el, szeretet pedig nincsen énbennem, semmi vagyok."
1Cor.13.3 | És ha minden vagyonomat a szegények táplálására költöm és ha testemet a tűzre adom is, szeretet pedig nincsen énbennem, semmi hasznom abból.
1Cor.13.4 | "A szeretet hosszútűrő, jóságos; a szeretet nem irigykedik, a szeretet nem kérkedik, nem fuvalkodik fel."
1Cor.13.5 | "Nem cselekszik éktelenül, nem keresi a maga hasznát, nem gerjed haragra, nem rója fel a gonoszt;"
1Cor.13.6 | "nem örül a hamisságnak, de együtt örül az igazsággal;"
1Cor.13.7 | mindent elfedez, mindent hisz, mindent remél, mindent eltűr.
1Cor.13.8 | "A szeretet soha el nem fogy; de legyenek bár jövendőmondások, eltöröltetnek, vagy akár nyelveken szólások, megszűnnek, vagy akár ismeret, eltöröltetik."
1Cor.13.9 | Mert csak rész szerint ismerünk és rész szerint prófétálunk.
1Cor.13.10 | De mikor eljön a tökéletesség, ami rész szerint való, elmúlik.
1Cor.13.11 | "Mikor gyermek voltam, úgy szóltam, mint gyermek, úgy gondolkodtam, mint gyermek, úgy értettem, mint gyermek; miután pedig férfivá lettem, elhagytam a gyermekhez illő dolgokat."
1Cor.13.12 | "Mert most tükör által homályosan látunk, akkor pedig színről-színre; most rész szerint ismerem Istent, akkor pedig úgy ismerem majd, amint én is megismertettem."
1Cor.13.13 | "Most azért megmarad a hit, a remény, a szeretet, e három; ezek közül pedig legnagyobb a szeretet."

1Cor.14.1 | Törekedjetek a szeretetre és buzgón kívánjátok a lelki ajándékokat, de leginkább azt, hogy prófétáljatok.
1Cor.14.2 | Mert aki nyelveken szól, nem emberekhez szól, hanem Istenhez. Mert senki sem érti, és a Lélek által szól titkokat.
1Cor.14.3 | Aki ellenben prófétál, emberekhez szól azok építésére, intésére és vigasztalására.
1Cor.14.4 | Aki nyelveken szól, magát építi, aki pedig prófétál, a gyülekezetet építi.
1Cor.14.5 | Szeretném ugyan, ha mindnyájan szólnátok nyelveken, de még inkább, hogy prófétáljatok, mert nagyobb az, aki prófétál, mint az, aki nyelveken szól, hacsak meg nem magyarázza, hogy a gyülekezet épüljön.
1Cor.14.6 | Ha már most, atyámfiai, hozzátok megyek és nyelveken szólok, mit használok nektek, ha egyúttal kijelentésben vagy ismeretben vagy prófétálásban vagy tanításban nem szólok hozzátok?
1Cor.14.7 | Hiszen ha az élettelen hangszerek, akár fuvola, akár citera nem adnak megkülönböztethető hangokat, mimódon ismerjük meg, mit fuvoláznak, vagy mit játszanak a citerán?
1Cor.14.8 | Mert ha a trombita bizonytalan hangot ad, kicsoda készül a harcra?
1Cor.14.9 | "így van veletek is, mikor nyelveken szóltok; ha nem beszéltek értelmesen, mimódon értik meg azt, amit szóltok? Csak a levegőbe fogtok beszélni."
1Cor.14.10 | Ki tudja, hány különféle nyelv van a világon? És közülük egy sincs értelem nélkül.
1Cor.14.11 | Ha tehát én a nyelv értelmét nem ismerem, akkor a beszélőnek idegen leszek és a beszélő is idegen lesz előttem.
1Cor.14.12 | így ti is, minthogy lelki ajándékokra törekedtek, a gyülekezet építésére igyekezzetek, hogy gyarapodjatok.
1Cor.14.13 | Azért aki nyelveken szól, imádkozzék, hogy meg is magyarázhassa azt.
1Cor.14.14 | Mert ha nyelveken szólással imádkozom, lelkem ugyan imádkozik, de értelmem gyümölcstelen.
1Cor.14.15 | "Mit tegyek tehát? Imádkozni fogok a Lélek indításából, de imádkozni fogok értelemmel is; énekelek a Lélek által, de énekelek értelemmel is."
1Cor.14.16 | Mert ha a Lélek által adsz hálát, az ott levő be nem avatott hogyan fog a te hálaadásodra Áment mondani, mikor azt sem tudja, mit beszélsz?
1Cor.14.17 | Mert jóllehet te szépen adsz hálát, a másik azonban nem épül.
1Cor.14.18 | "Hálát adok az én Istenemnek, hogy mindnyájatoknál jobban tudok nyelveken szólni;"
1Cor.14.19 | de a gyülekezetben inkább akarok öt szót szólani értelemmel, hogy másokat is tanítsak, mintsem tízezer szót nyelveken.
1Cor.14.20 | Atyámfiai, ne legyetek gyermekek gondolkodásban, hanem a rosszaságban legyetek kiskorúak, a gondolkodásban pedig érettek legyetek.
1Cor.14.21 | A törvényben meg van írva: Más nyelveken és idegenek ajkával fogok szólani a néphez, és így sem hallgatnak rám, — azt mondja az Úr.
1Cor.14.22 | "A nyelveken szólás tehát nem a hívők számára jel, hanem a hitetlenek számára; a prófétálás pedig nem a hitetlenek, hanem a hívők számára jel."
1Cor.14.23 | Amikor tehát az egész gyülekezet egybegyűl és mindnyájan nyelveken szólnak, ha a be nem avatottak vagy hitetlenek bemennek, nem azt fogják-e mondani, hogy őrjöngtök?
1Cor.14.24 | Viszont ha valamennyien prófétálnak és akkor megy be egy hitetlen vagy be nem avatott, annak mindenki a lelkére beszél, azt mindenki megvizsgálja,
1Cor.14.25 | és így az ő szíve titkai nyilvánvalókká lesznek, úgyhogy arcra borulva imádja Istent, és hirdeti, hogy valóban Isten lakik bennetek.
1Cor.14.26 | Mint legyen hát, atyámfiai? Mikor egybegyűltök, mindegyiteknek van zsoltára, tanítása, kijelentése, nyelveken szólása, magyarázata. Minden épülésre történjék.
1Cor.14.27 | Ha valaki nyelveken szól, kettő vagy legfeljebb három legyen, még pedig egymás után, és egy magyarázza meg.
1Cor.14.28 | "Ha pedig nincs, aki megmagyarázza, hallgasson a gyülekezetben; csak magának szóljon és az Istenhez."
1Cor.14.29 | A próféták pedig ketten vagy hárman szóljanak, a többiek pedig ítéljék meg.
1Cor.14.30 | De ha közben egy másik ott ülő nyer kijelentést, az első hallgasson el.
1Cor.14.31 | Mert egyenként mindnyájan prófétálhattok, hogy mindenki tanuljon és intést nyerjen.
1Cor.14.32 | És a prófétalelkek engednek a prófétáknak.
1Cor.14.33 | Mert Isten nem a rendetlenségnek, hanem a békességnek Istene. Mint a szentek minden gyülekezetében,
1Cor.14.34 | "az asszonyok hallgassanak a gyülekezetekben; mert nem engedhető meg nekik, hogy beszéljenek, hanem engedelmesek legyenek, amint a törvény is mondja."
1Cor.14.35 | Ha pedig tanulni akarnak valamit, kérdezzék meg otthon a férjüket. Mert illetlen az asszonynak beszélni a gyülekezetben.
1Cor.14.36 | Vajjon titőletek származott-e az Isten beszéde? Vagy csak hozzátok jutott-e el?
1Cor.14.37 | Ha valaki azt gondolja, hogy ő próféta vagy Lélektől ihletett, vegye fontolóra, hogy mindaz, amit nektek írok, az Úr parancsolata.
1Cor.14.38 | Ha valaki ezt nem ismeri el, ő sem ismertetik el.
1Cor.14.39 | Ezért, atyámfiai, törekedjetek a prófétálásra és a nyelveken szólást se tiltsátok.
1Cor.14.40 | Minden ékesen és jó renddel legyen.

1Cor.15.1 | Eszetekbe juttatom pedig, atyámfiai, az evangéliomot, amelyet hirdettem nektek, amelyet el is fogadtatok, amelyben állotok is,
1Cor.15.2 | amely által üdvözültök is, ha megtartjátok úgy, ahogy én hirdettem nektek, hacsak nem hiába lettetek hivőkké.
1Cor.15.3 | Mert azt adtam elétek főképen, amit én is úgy vettem, hogy Krisztus meghalt a mi bűneinkért, az Írások szerint
1Cor.15.4 | és hogy eltemettetett, és hogy feltámadott a harmadik napon, az Írások szerint,
1Cor.15.5 | és hogy megjelent Kéfásnak, azután a tizenkettőnek,
1Cor.15.6 | azután megjelent egyszerre ötszáznál több atyafinak, akik közül a legtöbben mind máig élnek, bár néhányan elhunytak,
1Cor.15.7 | azután megjelent Jakabnak, azután mind az apostoloknak.
1Cor.15.8 | Legutoljára pedig valamennyi között mint egy idétlennek, nekem is megjelent.
1Cor.15.9 | Mert én vagyok legkisebb az apostolok között, aki nem vagyok méltó arra, hogy apostolnak neveztessem, mert üldöztem az Isten egyházát.
1Cor.15.10 | "De Isten kegyelme által vagyok, ami vagyok; és az ő hozzám való kegyelme nem lett hiábavaló, sőt többet munkálkodtam, mint azok mindnyájan, de nem én, hanem az Istennek velem levő kegyelme."
1Cor.15.11 | Akár én azért, akár azok, így prédikálunk és ti így lettetek hívőkké.
1Cor.15.12 | Ha tehát Krisztusról azt hirdetik, hogy feltámadt a halottak közül, hogyan mondják némelyek köztetek, hogy nincs a halottaknak feltámadása?
1Cor.15.13 | Hiszen ha a halottaknak nincs feltámadása, akkor Krisztus sem támadt fel.
1Cor.15.14 | Ha pedig Krisztus nem támadt fel, akkor hiábavaló a mi prédikálásunk, de hiábavaló a ti hitetek is.
1Cor.15.15 | Sőt Isten hamis tanúinak is bizonyulunk, mivel az Isten felől azt vallottuk, hogy feltámasztotta a Krisztust, akit nem támasztott fel, ha csakugyan nem támadnak fel a halottak.
1Cor.15.16 | Mert ha a halottak nem támadnak fel, akkor Krisztus sem támadt fel.
1Cor.15.17 | "Ha pedig Krisztus nem támadt fel, hiábavaló a ti hitetek: még mindig bűneitekben vagytok;"
1Cor.15.18 | sőt akkor azok is elvesztek, akik Krisztusban aludtak el.
1Cor.15.19 | Ha csak ebben az életben reménykedünk a Krisztusban, minden embernél nyomorultabbak vagyunk.
1Cor.15.20 | Ámde Krisztus feltámadt a halottak közül és zsengéjük lett azoknak, akik elaludtak.
1Cor.15.21 | Miután ugyanis ember által van a halál, ember által van a halottak feltámadása is.
1Cor.15.22 | Mert amint Ádámban mindnyájan meghalnak, úgy Krisztusban mindnyájan megeleveníttetnek.
1Cor.15.23 | "Mindenki pedig a maga rendje szerint. A zsenge a Krisztus; azután következnek, akik a Krisztuséi az ő eljövetelekor;"
1Cor.15.24 | azután a vég, mikor átadja a királyságot az Istennek és Atyának, mikor majd eltöröl minden birodalmat, minden hatalmat és erőt.
1Cor.15.25 | Mert neki addig kell uralkodnia, míg valamennyi ellenségét lába alá veti.
1Cor.15.26 | Mint utolsó ellenség töröltetik el a halál.
1Cor.15.27 | Mert mindent az ő lába alá vetett. Mikor pedig azt mondja, hogy neki minden alávettetett, nyilvánvaló, hogy csak Ő nem, aki neki mindent alávetett.
1Cor.15.28 | Mikor pedig minden alávettetett, akkor maga a Fiú is alávettetik annak, aki neki mindent alávetett, hogy az Isten legyen minden mindenekben.
1Cor.15.29 | Különben mit cselekesznek azok, akik halottakért keresztelkednek meg? Ha a halottak egyáltalán nem támadnak fel, miért is keresztelkednek meg értük?
1Cor.15.30 | Mi is miért vállaljuk a veszedelmet minden pillanatban?
1Cor.15.31 | "Naponként halálos veszedelemben vagyok; oly igaz ez, atyámfiai, mint a veletek való dicsekvésem a Krisztus Jézusban, a mi Urunkban."
1Cor.15.32 | Ha emberi módon küzdöttem Efezusban a fenevadakkal, mi hasznom belőle? Ha a halottak nem támadnak fel, akkor együnk, igyunk, mert holnap úgyis meghalunk!
1Cor.15.33 | Ne tévelyegjetek! A jó erkölcsöt megrontják a rossz társaságok!
1Cor.15.34 | Legyetek valóban józanok és ne vétkezzetek. Mert némelyek nem ismerik Istent, — a ti megszégyenítéstekre mondom ezt.
1Cor.15.35 | De azt mondja valaki: Mimódon támadnak fel a halottak? És milyen testtel jönnek elő?
1Cor.15.36 | Balgatag! Amit vetsz, nem elevenedik meg, csak ha előbb megrothad.
1Cor.15.37 | És abban, amit elvetsz, nem azt a testet veted el, amely majd kikél, hanem a puszta magot, talán búzáét vagy más egyébét.
1Cor.15.38 | De az Isten olyan testet ád annak, amilyet elhatározott, mégpedig mindenféle magnak a maga testét.
1Cor.15.39 | Nem minden test ugyanaz a test, hanem más az emberek teste, más a barmok teste, más a madaraké, megint más a halaké.
1Cor.15.40 | "És vannak mennyei testek és földi testek; de más a mennyeiek fényessége, más a földieké."
1Cor.15.41 | Más a napnak fényessége, más a holdnak fényessége, és más a csillagok fényessége. Mert csillag a csillagtói különbözik fényességben.
1Cor.15.42 | "Éppen így a halottak feltámadása is. Elvettetik romlandóságban, feltámasztatik romolhatatlanságban;"
1Cor.15.43 | "elvettetik ékesség nélkül, feltámasztatik dicsőségben; elvettetik erőtlenségben, feltámasztatik erőben;"
1Cor.15.44 | elvettetik földi test, feltámasztatik lelki test. Ha van földi test, van lelki test is.
1Cor.15.45 | "így is van megírva: Lett az első ember, Ádám, élő lénnyé; az utolsó Ádám megelevenítő Lélekké."
1Cor.15.46 | De nem a lelki ember az első, hanem a földi, azután a lelki.
1Cor.15.47 | "Az első ember földből való, földi; a második ember mennyből való."
1Cor.15.48 | Amilyen ama földi, olyanok a földiek is, és amilyen ama mennyei, olyanok a mennyeiek is.
1Cor.15.49 | És amint hordoztuk a földinek ábrázatát, hordozni fogjuk a mennyeinek ábrázatát is.
1Cor.15.50 | Atyámfiai, azt pedig állítom: test és vér nem örökölheti Isten országát, sem a romlandóság nem örökli a romolhatatlanságot.
1Cor.15.51 | Íme, titkot mondok nektek: nem mindnyájan aluszunk el, de mindnyájan elváltozunk,
1Cor.15.52 | nagy hirtelen, egy szempillantás alatt, az utolsó trombitaszóra, — mert trombita fog szólani, és a halottak feltámadnak romolhatatlanságban, és mi elváltozunk.
1Cor.15.53 | Mert szükség, hogy ez a romlandó test romolhatatlanságot öltsön magára és e halandó test halhatatlanságot öltsön magára.
1Cor.15.54 | Mikor pedig ez a romlandó test romolhatatlanságba öltözik, és e halandó halhatatlanságba öltözik, akkor beteljesül az ige, amely meg van írva: Elnyeletett a halál diadalra.
1Cor.15.55 | Halál, hol a te diadalmad? Halál, hol a te fúlánkod?
1Cor.15.56 | A halál fúlánkja pedig a bűn, a bűn ereje pedig a törvény.
1Cor.15.57 | De hála az Istennek, aki a diadalt adja nekünk a mi Urunk Jézus Krisztus által.
1Cor.15.58 | Ezért, szeretett atyámfiai, erősen álljatok, rendíthetetlenül, buzgólkodjatok mindenkor az Úr dolgában, mint akik tudjátok, hogy a ti munkátok nem hiábavaló az Úrban.

1Cor.16.1 | Ami a szentek számára való gyűjtést illeti, amint a galáciai gyülekezeteknek rendeltem, ti is úgy cselekedjetek.
1Cor.16.2 | A hét első napján mindenitek tegye félre és gyűjtse össze azt, ami módjában van, hogy ne akkor történjék a gyűjtés, amikor odamegyek.
1Cor.16.3 | Mikor pedig megérkezem, a ti megbízott embereiteket fogom levéllel elküldeni, hogy ajándékotokat Jeruzsálembe vigyék.
1Cor.16.4 | Ha pedig érdemes lesz, hogy én is elmenjek, velem együtt jönnek.
1Cor.16.5 | Hozzátok pedig akkor megyek, ha átutazom Macedónián, mert Macedónián átutazom,
1Cor.16.6 | nálatok azonban talán ott maradok, vagy ott is telelek, hogy ti segítsetek el oda, ahova majd megyek.
1Cor.16.7 | Mert nemcsak átutazóban akarlak látni titeket, de remélem, hogy egy-ideig nálatok maradok, ha az Úr engedi.
1Cor.16.8 | Efezusban pedig pünkösdig maradok,
1Cor.16.9 | mert nagy és ígéretes munkára nyílt kapu előttem és az ellenség is sok.
1Cor.16.10 | Ha pedig Timótheus odaérkezik, legyen gondotok rá, hogy félelem nélkül tartózkodhassak nálatok, mert ő az Úr ügyében munkálkodik, mint én is.
1Cor.16.11 | Senki tehát meg ne vesse őt, hanem segítsétek az útjára békességgel, hogy hozzám jöjjön, mert várom az atyafiakkal együtt.
1Cor.16.12 | Ami pedig Apollós atyánkfiát illeti, igen kértem őt, hogy menjen el hozzátok az atyafiakkal együtt, de semmiképen sem volt Isten akarata, hogy most elmenjen. De majd elmegy, mihelyt jó alkalma lesz.
1Cor.16.13 | Vigyázzatok, álljatok meg a hitben, legyetek férfiak, legyetek erősek!
1Cor.16.14 | Minden dolgotok szeretetben történjék!
1Cor.16.15 | Kérlek pedig titeket, atyámfiai, — hiszen ismeritek Sztefanás házanépét, hogy ők Ahája zsengéje és hogy magukat a szentek szolgálatára szánták: —
1Cor.16.16 | engedelmeskedjetek ti is az ilyeneknek és mindazoknak, akik velük szolgálnak és fáradnak.
1Cor.16.17 | örülök pedig Sztefanás, Fortunátus és Áhaikus eljöttének, mivel ők kárpótolnak engem a ti távollétetekért.
1Cor.16.18 | Mert felüdítették az én lelkemet is és a tiéteket is. Az ilyeneket tehát becsüljétek meg.
1Cor.16.19 | Köszöntenek titeket az ázsiai gyülekezetek. Sokszorosan köszönt titeket az Úrban Akvila és Priszka, a házuknál levő gyülekezettel együtt.
1Cor.16.20 | Köszöntenek titeket az atyafiak mindnyájan. Köszöntsétek egymást szent csókkal.
1Cor.16.21 | A köszöntés a magam kezeírása, Pálé.
1Cor.16.22 | Ha valaki nem szereti az Urat, legyen átkozott. Maranat ha. (A 22. versben Marana tha = Uram, jöjj!)
1Cor.16.23 | Az Úr Jézus Krisztus kegyelme legyen veletek!
1Cor.16.24 | Az én szeretetem mindnyájatokkal a Krisztus Jézusban! Ámen. A 22. versben Marana tha = Uram, jöjj!
