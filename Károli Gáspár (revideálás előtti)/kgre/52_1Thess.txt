1Thess.1.1 | Pál És Silvánus és Timótheus a Thessalónikabeliek Gyülekezeteknek, az Atya Istenben és az Úr Jézus Krisztusban: Kegyelem néktek és békesség az Istentől a mi Atyánktól, és az Úr Jézus Krisztustól.
1Thess.1.2 | Hálákat adunk az Istennek mindenkor mindenitek felől, emlékezvén rólatok a mi imádságinkban.
1Thess.1.3 | Szüntelen elménkben előszámlálván a ti erős hiteteket, és a ti munkás szerelmeteket, és a ti türő reménységteket a mi Urunk Jézus Krisztusban, Isten előtt és a mi Atyánk előtt.
1Thess.1.4 | Tudván ezt, Szerelmes Atyámfiai, hogy ti az Istentől választattatok.
1Thess.1.5 | Mert a mi Evangyéliomunk nem állot ti nálatok csak beszédben, hanem isteni erőben is, mind Szent Lélekben, mind pedig bizonyos hitelben: miképen tudjátok minéműek voltunk ti köztetek, ti érettetek.
1Thess.1.6 | És ti mi követőink lettetek és az Úréi, minekutánna az igét bévettétek volna mind sok nyomorúsággal, mind a Szent Léleknek örömével.
1Thess.1.7 | Annyira, hogy példák voltatok minden hivőknek Maczedóniában és Akhájában.
1Thess.1.8 | Mert őletek kizendült az Úrnak beszéde nem csak Maczedóniában és Akhájában, hanem annakfelette minden helyen a ti hitetek, melly Istenben vagyon, kiterjedett annyira, hogy nem szükség nékünk arról valamit szólnunk.
1Thess.1.9 | Mert azok magok hirdetik mi felőlünk, minémű menetelünk volt ti közzétek, és mimódon tértetek meg az Istenhez a bálványokat elhagyván, hogy szolgálnátok az élő és igaz Istennek;
1Thess.1.10 | És várnátok az ő Fiját mennyekből, kit feltámasztott a halálból, tudniillik a Jézust, ki megszabadit minket ama jövendő haragtól.

1Thess.2.1 | Mert ti magatok tudjátok, Atyámfiai, hogy a mi ti hozzátok való bémenetelünk nem volt hijábavaló.
1Thess.2.2 | Sőt inkább mikor már sok háborúságot szenvedtünk volna, és bosszúsággal illettettünk volna Filippiben a miképen tudjátok, bátorságot vevénk a mi Istenünkben, hogy hirdetnénk ti köztetek az Istennek Evangyéliomát sok tusakodással.
1Thess.2.3 | Mert a mi intésünk nem volt csalárdságból, sem tisztátalanságból, sem pedig álnoksággal:
1Thess.2.4 | Hanem a miképen tetszettünk Istennek, hogy reánk bizatnék az Evangyéliom: a képen szólunk, nem úgy mint embereknek kedveskedvén, hanem mint Istennek, ki előtt kedvesek a mi sziveink.
1Thess.2.5 | Mert soha hizelkedő beszéddel nem éltünk, a miképen tudjátok, sem telhetetlenségnek okáért valamit nem mondottunk: az Isten bizonyság erről.
1Thess.2.6 | Sem pedig az emberektől nem kerestünk dicsőséget, sem ti tőletek, sem másoktól, holott terhetekre lehettünk volna, mint Krisztusnak Apostolai;
1Thess.2.7 | Hanem voltunk ti köztetek együgyüek, mint a dajka szokott dajkálkodni az ő magzatival.
1Thess.2.8 | Illyen módon szeretvén titeket, kivánjuk vala ti veletek közleni, nem csak az Istennek Evangyéliomát, hanem a mi magunk lelkét is, mivelhogy nékünk szerekmesink volnátok.
1Thess.2.9 | Mert megemlékezhettek, Atyámfiai, a mi munkánkról és nyomorúságunkról; mert éjjel és nappal munkálkodván, hogy valakit közzűletek meg ne terhelnénk, prédikáltuk ti köztetek az Istennek Evangyéliomát.
1Thess.2.10 | Ti vagytok bizonyságok és az Isten, melly szentül igazán és ártatlanúl éltünk ti köztetek, kik hisztek.
1Thess.2.11 | Miképen tudjátok, mimódon mindeniteket, mint az atya az ő fijait intettük és vigasztaltuk.
1Thess.2.12 | És kértünk hogy járnátok úgy a mint méltó volna Istenhez, ki hiv minket az ő országára és dicsőségére.
1Thess.2.13 | Annakokáért mi is hálákat adunk Istennek szüntelen, hogy az Isten felől való beszédet, mellyet hallottatok mi tőlünk, bévévén, fogadtátok azt, nem úgy mint embereknek beszédeket, hanem mint Istennek beszédét, (miképen hogy bizony az is) ki cselekeszik is ti bennetek, kik hisztek.
1Thess.2.14 | Mert ti, Atyámfiai, követői lettetek az Isten Gyülekezeteinek, mellyek Júdeában vagynak, a Krisztus Jézusban; úgymint kik ugyanazokat szenvedtétek ti is a ti saját nemzetségtektől, miképen azok is a Zsidóktól.
1Thess.2.15 | Kik az Úr Jézust is megölték, és az ő saját Profétáikat, és minket is kergettek; sem az Istennek nem kellenek, és minden embereknek ellenségei.
1Thess.2.16 | Kik megtiltják, hogy a Pogányoknak ne prédikáljunk, hogy azok idvezülnének, hogy mindenkor bétöltsék az ő bűneiket: mert elfoglalta őket a harag mind örökké.
1Thess.2.17 | Mi pedig, Atyámfiai, kik megfosztattunk ti tőletek egy kevés ideig látás szerint, nem lélekben; annál buzgúságosban igyekeztünk látni titeket szemtől-szembe nagy kivánsággal.
1Thess.2.18 | Azért akartunk ti hozzátok menni, (én kiváltképen Pál) egyszer s kétszer is, de megbántott minket a Sátán.
1Thess.2.19 | Mert micsoda a mi reménységünk, vagy örömünk, vagy koronánk, a mellyel dicsekedhetnénk? Avagy nem ti-é a mi Urunk Jézus Krisztus előtt az ő eljövetelekor?
1Thess.2.20 | Mert ti vagytok a mi dicsekvésünk, és a mi örömünk.

1Thess.3.1 | Annakokáért mivelhogy tovább nem türhetnénk, jónak itélénk lenni, hogy mi magunk Athénében maradnánk.
1Thess.3.2 | És elküldöttük Timótheust a mi atyánfiát, és Istennek szolgáját, és a mi segitőtársunkat a Krisztus Evangyéliomának prédikáltatásában, hogy titeket megerősitene és intene a ti hitetek felől.
1Thess.3.3 | Hogy senki meg ne induljon e nyomorúságokon: mert ti magatok tudjátok, hogy mi erre rendeltettünk.
1Thess.3.4 | Mert mikor ti köztetek volnánk, megmondottuk vala néktek, hogy jövendőben nyomorgattatnánk: melly meg is esék és tudjátok.
1Thess.3.5 | Annakokáért én is tovább nem türhetvén, elküldék, hogy megtudnám a ti hiteteket: hogy valamiképen meg ne kisértett volna titeket ama Kisértő, és hijábavaló lett volna a mi munkánk.
1Thess.3.6 | Minap pedig mikor Timótheus ti tőletek mi hozzánk jött vona, és megbeszélte volna nékünk a ti hiteteket és a ti szerelmeteket, és hogy ti a mi jó emlékezetünket megtartjátok, mindenkor kivánván minket látni, miképen mi is titeket.
1Thess.3.7 | Ezokáért vigasztalást vettünk, Atyámfiai, ti tőletek, minden mi nyomorúságinkban és szükségünkben, a ti hitetek által.
1Thess.3.8 | Mert mos úgy élünk, ha ti erősen állotok az Úrban.
1Thess.3.9 | Mert micsoda háláadást fizethetünk Istennek ti felőletek az egész örömért, mellyel örülünk ti érettetek a mi Istenünk előtt.
1Thess.3.10 | Éjjel és nappal nagy buzgósággal kérvén, hogy láthassuk a ti orczátokat, és a mi hija vagyon a ti hiteteknek, azt bétöltsük?
1Thess.3.11 | Az Isten pedig és a mi Atyánk és a mi Urunk Jézus Krisztus vezérelje a mi útunkat ti hozzátok.
1Thess.3.12 | Az Úr pedig mivelje azt, hogy bővölködjetek, és bőségesek legyetek egymáshoz való szeretettel, és mindenekhez, miképen mi is ti hozzátok.
1Thess.3.13 | Hogy a ti sziveteket megerősitse az ártatlanságban, Isten előtt és a mi Atyánk előtt való szentségben, a mi Urunk Jézus Krisztusnak eljövetelére, minden ő szenteivel egyetemben.

1Thess.4.1 | Továbbá azért, Atyámfiai, kérünk titeket, és intünk az Úr Jézus által, hogy a miképen vettétek mi tőlünk, miképen kelljen néktek járnotok, és Istennek kedveskednetek: abban naponként nevekedjetek:
1Thess.4.2 | Mert tudjátok minémü parancsolatokat adtunk néktek az Úr Jézus által.
1Thess.4.3 | Mert ez az Isten akaratja tudniillik, a ti megszenteltetéstek, hogy megoltalmazzátok magatokat a paráznaságtól.
1Thess.4.4 | És tudja mindenitek bírni a maga edényét szentségben, és tisztességben.
1Thess.4.5 | Nem a kivánságnak indulatjával, miképen a Pogányok, kik nem esmérik az Istent.
1Thess.4.6 | Senki meg ne nyomoritsa se meg ne csalja az ő attyafiát valami dologban; mert mind ezekért bosszúálló az Úr, miképen annakelőtte is megmondottuk néktek és bizonyságot tettünk.
1Thess.4.7 | Mert nem hivott minket az Isten tisztátalanságra, hanem a szentségre.
1Thess.4.8 | Annakokáért a ki ezeket megveti, nem embert vet meg, hanem Istent, ki adta is nékünk az ő Szent Lelkét.
1Thess.4.9 | Az attyafiúi szeretetről pedig nem szükség hogy irjak néktek: mert megtanittattatok ti magatok Istentől, hogy egymást szeressétek.
1Thess.4.10 | Mert az is mivelitek minden Atyafiakkal, kik vagynak egész Maczedóniában, kérünk pedig titeket Atyámfiai, hogy jobban nevekedjetek.
1Thess.4.11 | És igyekezzetek csendesek lenni, és a ti saját dolgaitokat cselekedni és munkálkodni tulajdon kezeitekkel, a miképen megmondottuk néktek.
1Thess.4.12 | Hogy ti magatokat tisztességesen viseljétek az idegenekhez, és smmi nélkűl ne szűkölködjetek.
1Thess.4.13 | Nem akarom pedig hogy tudatlanságban legyetek, Atyámfiai, azok felől a kik elaludtak, hogy ne bánkódjatok mint egyebek, kiknek reménységek nincsen.
1Thess.4.14 | Mert ha hisszük hogy a Jézus megholt és feltámadott, azonképen az Isten is azokat, a kik elaludtak a Jézusban, előhozza ő vele.
1Thess.4.15 | Mert ezt mondjuk néktek az Úrnak szavával, hogy mi élők, kik megmaradunk az Úrnak eljövetelére, nem vesszük elő azokat, a kik elaludtak.
1Thess.4.16 | Mert az Úr unszolásnak kiáltásával, Arkhangyalának szavával, és Istennek trombitájával leszáll az égből; és a kik megholtak volt a Krisztusban, feltámadnak először.
1Thess.4.17 | Azután mi élők, kik megmaradtunk volt, elragadtatunk azokkal egyetembe a ködökbe, az Úr eleibe az éltető égbe; és e képen mindenkor az Úrral lészünk.
1Thess.4.18 | Annakokáért viasztaljátok egymást e beszédekkel.

1Thess.5.1 | Továbbá az időről, és azoknak czikkelyeikről, Atyámfiai, nem szükség hogy irjak néktek;
1Thess.5.2 | Mert ti magatok jól tudjátok, hogy az Úrnak ama napja, mint a lopó éjszakán, azonképen jő el.
1Thess.5.3 | Mert mikor ezt mondják: Békesség és bátorság; akkor nagy hirtelen veszedelem jő reájok, mint a szülésnek fájdalma a terhes asszonyra, és semmiképen meg nem menekednek.
1Thess.5.4 | De ti, Atyámfiai, nem vagytok a setétségben, hogy az a nap titeket, mint a lopó, úgy találjon.
1Thess.5.5 | Mindnyájan ti a világosságnak fijai vagytok, és a napnak fijai: nem vagyunk az éjszakának, sem a setétségnek fijai.
1Thess.5.6 | Azért ne aludjunk mint egyebek, hanem vigyázzunk és józanok legyünk.
1Thess.5.7 | Mert a kik alusznak, éjjel alusznak, és a kik megrészegednek, éjjel részegek.
1Thess.5.8 | De mi kik a napnak fijai vagyunk, józanok legyünk, felöltözvén a hitnek és szeretetnek mejjvasába, és sisak gyanánt az idvességnek reménységébe.
1Thess.5.9 | Mert nem rendelt minket az Isten haragra, hanem az idvességnek elvételére a mi Urunk Jézus Krisztus által.
1Thess.5.10 | Ki megholt mi érettünk, hogy vagy vigyázunk, vagy aluszunk, ő vele együtt éljünk.
1Thess.5.11 | Annakokáért intsétek egymást és épitsétek egyitek a másitokat; miképen hogy azt is cselekeszitek.
1Thess.5.12 | Kérünk pedig titeket, Atyámfiai, hogy becsüljétek, a kik munkálkodnak ti köztetek, és néktek, és néktek előttetek járok az Úrban, és intenek titeket;
1Thess.5.13 | És azokat felette igen szerelmeteseknek tartsátok az ő munkájokért. Békességesek legyetek ti köztetek egymással.
1Thess.5.14 | Kérünk pedig titeket, Atyámfiai, intsétek azokat, a kik rendetlenűl járnak, vigasztaljátok azokat, a kik félelmes szivűek: az erőteleneket segéljétek, türők legyetek mindenekhez.
1Thess.5.15 | Meglássátok, hogy senki gonosszal ne legyen senkinek a gonoszért: hanem a jótéteményért kövessétek mindenkor, mind ti magatok közt egymáshoz, mind pedig mindenekhez.
1Thess.5.16 | Mindenkor örüljetek.
1Thess.5.17 | Szüntelen imdákozzatok.
1Thess.5.18 | Minden dolgokban hálákat adjatok: mert ez az Istennek akaratja a Krisztus Jézus által ti hozzátok.
1Thess.5.19 | Az Istennek Lelkét meg ne oltsátok.
1Thess.5.20 | Az Írásnak magyarázatit meg nem utáljátok.
1Thess.5.21 | Mindeneket megpróbáljatok: a mi jó, azt megtartsátok.
1Thess.5.22 | Mindentől, a mi gonosznak láttatik, megoltalmazzátok magatokat.
1Thess.5.23 | A békességnek Istene pedig szenteljen meg titeket mindenestől: és a ti elmétek épségben, és lelketek s testetek ártatlanságban tartssanak meg a mi Urunk Jézus Krisztusnak eljövetelére.
1Thess.5.24 | Hiv az, a ki titeket elhivott, ki azt véghez is viszi.
1Thess.5.25 | Atyámfiai, imádkozzatok érettünk.
1Thess.5.26 | Köszöntsetek minden atyafiakat szent csókolással.
1Thess.5.27 | Kénszeritlek titeket az Úrra, hogy e Levél elolvastassék midnen szent Atyafiak előtt.
1Thess.5.28 | A mi Urunk Jézus Krisztusnak kegyelme legyen veletek, Ámen! ///Ez I. Levél a Thessalónikabeliekhez küldetett Athénéből.///
