# Magyar Bibliafordítások Gyűjteménye

Ez a projekt azért jött létre, hogy **közkinccsé vált, régi magyar Bibliafordításokat gyűjtsön össze és tegyen bárki számára hozzáférhetővé**. Különösen az 1900-as évek elején, vagy korábban született fordításokra fókuszálunk, melyek digitalizálásával szeretnénk megőrizni ezeket az értékes szövegeket az utókor számára. Mivel ezek a fordítások már **közkincsek (public domain)**, szabadon másolhatók, terjeszthetők és felhasználhatók, szerzői jogi korlátozások nélkül.

Jelenleg a fordítások **OSIS XML formátumban** érhetők el, emellett **könyvenként különálló TXT fájlokban** is olvasható a nyers szöveg.

---

## Hozzájárulás a Szövegpontossághoz

Az egyik fő célunk, hogy a digitalizált szövegek a lehető legpontosabbak legyenek. Tudjuk, hogy a digitalizálás során előfordulhatnak elgépelések vagy OCR hibák.

**Kérjük a segítségedet!** Amennyiben bármilyen hibát vagy elírást találsz a szövegekben, jelezd nekünk! Lehetőséged van **GitHub Pull Request** formájában beküldeni a javasolt javításokat. Ezeket ellenőrzés után jóváhagyjuk, így a közösség segítségével folyamatosan javíthatjuk és pontosíthatjuk a gyűjteményt.

---

## Bibliafordítások Összehasonlítása

A fordítások tanulmányozásához és összehasonlításához az **Okosbiblia.hu** weboldal nyújthat segítséget.

Példaként, itt hasonlíthatsz össze két fordítást: [https://www.okosbiblia.hu/tools/compare-translations?original=kgre&changed=kg1908&bookid=43&chapterid=1](https://www.okosbiblia.hu/tools/compare-translations?original=kgre&changed=kg1908&bookid=43&chapterid=1)
