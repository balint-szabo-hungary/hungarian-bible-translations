2Pet.1.1 | Simeon Péter, Jézus Krisztus szolgája és Apostola azoknak a kik mi velünk egyetembe, hasonlatos drágalátos hitet vettek, a mi Istenünknek és a mi megtartó Jézus Krisztusunknak igazsága által.
2Pet.1.2 | Kegyelem és békesség bővölködjék rajtatok, az Istennek és a mi Urunk Jézusnak esmérete által.
2Pet.1.3 | Miképen hogy az ő isteni ereje nékünk mindeneket ajándékozott, mellyek az életre és az isteni szolgálatra valók, annak esmérete által, ki minket hivott a dicsőségre és a jóságos cselekedetre.
2Pet.1.4 | Mivelhogy nagy és drágalátos igéretek ajándékoztattak nékünk, hogy ezek által az isteni természetnek részesei lennétek, kimenekedvén a romlottságból, melly a kivánság által vagyon a világon.
2Pet.1.5 | Minden teljes igyekezeteteket pedig erre reá vetvén, a ti hitetek mellé ragasszatok jóságos cselekedetet, a jó cselekedet mellé pedig tudományt.
2Pet.1.6 | A tudomány mellé pedig mértékletességet, a mértékletesség mellé pedig türést, a türés mellé pedig isteni tiszteletet.
2Pet.1.7 | Az isteni tisztelet mellé pedig atyafiakhoz hajlandó szivet, az atyafiakhoz hajlandó sziv mellé pedig szeretetet.
2Pet.1.8 | Mert ezek ha ti bennetek vagynak és bővölködnek, nem tésznek titeket tudatlanokká, és haszontalanokká, a mi Urunk Jézus Krisztusnak esméretire.
2Pet.1.9 | Mert a kiben ezek nincsenek, az vak és messze semmit nem lát, elfelejtkezvén arról, hogy ő az ő régi bűneitől megtisztittatott volt.
2Pet.1.10 | Annakokáért, Atyámfiai, igyekezzetek inkább a ti hivataltokat és választástokat megerősiteni; mert ha ezeket cselekeszitek, soha meg nem ütköztök.
2Pet.1.11 | Mert illyen módon adattatik néktek bőséggel a mi Urunknak és megtartó Jézus Krisztusunknak örök országába való bémenetel.
2Pet.1.12 | Minekokáért nem szünöm meg titeket mindenkor inteni ezekről, jóllehet tudósok és erősek vagytok a jelenvaló igazságban.
2Pet.1.13 | Mert méltó dolognak itélem lenni, hogy mig az én testemnek sátorában vagyok, felébresszelek titeket intés által.
2Pet.1.14 | Mivelhogy tudom, hogy hamar letészem ezt az én sátoromat, a mint a mi Urunk Jézus Krisztus nékem megjelentette.
2Pet.1.15 | Igyekezem pedig azon, hogy ti az én holtam után gyakorta ezekről megemlékezhessetek.
2Pet.1.16 | Mert nem valami mesterséggel gondolt beszédnek követéséből hirdettük néktek a mi Urunk Jézus Krisztusnak hatalmát és eljövetelét; hanem úgy mint kik szemeinkkel láttuk az ő méltóságát.
2Pet.1.17 | Mert vett vala az Atya Istentől tisztességet és dicsőséget, mikor e nagyságos dicsőségtől illyen szó adatott volna néki: ez amaz én szerelmes Fiam, kiben én megnyugodtam.
2Pet.1.18 | És e szót mi ő felőle mennyből hallottuk, mikor ő vele együtt volnánk a szent hegyen.
2Pet.1.19 | És vagyon igen erős bizonyságunk e nélkül is, a Prófétáknak beszédek, mellyet hogy követtek, mint a setétségben világoskodó lámpást, jól mivelitek míg a nap megvilágosodik, és a hajnalcsillag feltámad a ti sziveitekben.
2Pet.1.20 | Ha azt először megtanulándjátok, hogy a Szent Irásnak profétziái közzűl egy is nem magyaráztatik kiváltképen való magyarázattal;
2Pet.1.21 | Mert nem ember akaratjából származott régen a Prófétáknak prófétálások, hanem a szent Lélektől indittatván szóltak az Istennek szent emberei.

2Pet.2.1 | Voltak pedig hamis Próféták is a község között, miképen ti köztetek is lésznek hamis Doktorok, kik béhoznak veszedelmes tévelygéseket, az Urat is a ki őket megvette, megtagadván, kik magoknak hirtelenséggel való veszedelmet szereznek.
2Pet.2.2 | És sokan fogják követni azoknak veszedelmeket, kik által az igazságnak úta káromoltatik.
2Pet.2.3 | És a telhetetlenség miatt magoktól gondolt beszédekkel, belőletek kereskedést szereznek, kiknek az ő kárhoztatások immár régtől fogva készen vagyon, és kiknek veszedelmek nem szunnyad.
2Pet.2.4 | Mert ha az Isten nem kedvezett az Angyaloknak, kik vétkeztek vala, hanem a mélységbe taszitván, a setétségnek vas lánczainak adta megtartani azokat a kárhozatra.
2Pet.2.5 | És ha a régi világnak is nem kedvezett, hanem a nyolczadik embert Nóét, az igazságnak prédikátorát megtartotta, az istenteleneknek Világokra özönvizet hozván;
2Pet.2.6 | És ha a Sodomabelieknek és a Gomorabelieknek városaikat hamuvá tévén, mindenestől elforditotta, és azt mivelte, hogy a gonosz életűeknek példák lennének:
2Pet.2.7 | És a gonosz és bujálkodó életű emberekkel való nyájaskodás miatt elfáradott Lótot, ha megszabaditotta.
2Pet.2.8 | (Mert az igaz Lót, mikor azok között laknék, minden napon az ő igaz lelkét azoknak gonosz cselekedeteket látván és hallván, gyötri vala.)
2Pet.2.9 | Tudja az Úr most is a hiveket a kisértetből megszabaditani, a hamisakat pedig az itélet napjára a büntetésre megtartani;
2Pet.2.10 | Mindeneknek felette pedig azokat, a kik a testet követvén a tisztátalan kivánságban járnak, és a Fejedelemséget megutálják, kik mivelhogy vakmerők, magoknak kedveskedők, nem rettegik a Méltóságokat szidalommal illetni.
2Pet.2.11 | Holott az Angyalok is, kik erővel és hatalommal nagyobbak, nem szólnak azok ellen az Úr előtt káromló itéletet.
2Pet.2.12 | De ezek mint az oktalan állatok, mellyek a természetnek indulatjától viseltetnek, és a végre teremtettek, hogy megfogattatván meghaljanak, azokat szidalmazván a mellyeket nem tudnak, a magoktól talált romlásban elvesznek.
2Pet.2.13 | Hogy elvegyék a hamisságnak jutalmát, úgymint kik nagy boldogságnak állítsák a mindennapi gyönyörűségeket: undokságok és szeplők, kik mikor veletek együtt nyájaskodnak is, az ő álnokságokban gyönyörködtetik magokat.
2Pet.2.14 | Kiknek szemeik is rakvák paráznasággal, és kik a bűnből nem tudnak megtérni, az állhatatlan lelkeket elhitetvén, kiknek szivek a telhetetlenségben gyakoroltatott, átkozott fiak!
2Pet.2.15 | Kik az igaz utat elhagyván eltévelyedtek, követvén Bálámnak Bósor fijának útát ki a bűnből való nyereséget kedvellé.
2Pet.2.16 | De az ő bűnének büntetését szenvedé: mert a terhe alá szoktatott néma szamár emberi szóval szólván, a Prófétának bolondságát ellenzé.
2Pet.2.17 | Ezek viz nélkül való kútfők, fellegek, mellyek a széltől hányattatnak, kiknek a setétség homályossága örökké tartatik.
2Pet.2.18 | Mert felfuvalkodott hijábavalóságot szólván a testnek buja kivánságai által, azokat elhitetik, a kik valóba elszakadtak vala a bűnben élőktől.
2Pet.2.19 | Szabadságot igérvén azoknak, holott ők a bűnnek szolgái; mert a ki kitől meggyőzetett, annak szolgálatjába adta ő magát.
2Pet.2.20 | Annakokáért, ha minekutánna e világnak fertelmességit, a mi Urunknak és megtartó Jézus Krisztusunknak esmérete által eltávoztatták, és viszontag azokba elegyittetvén meggyőzettetnek azoktól, az ollyanoknak utolsó álapotjok gonoszbá lett az elsőnél.
2Pet.2.21 | Mert jobb volt volna azoknak, hogy meg ne esmérték volna az igazságnak útát, hogynem mint annak esmérete után a nékik adatott szent tudománytól hátraállani.
2Pet.2.22 | De az ollyanokon az esik a mit szoktak mondani igaz példa beszédben: Az eb reá tért a maga okádására, és a megmosódott disznó a sárnak fertőjébe.

2Pet.3.1 | Ez immár második levélírásom néktek Szerelmesim, mellyel a ti tiszta elméteket az intés által felinditom.
2Pet.3.2 | Hogy megemlékezzetek a szent Prófétáktól megmondatott beszédekről és a mi tudományunkról kik az Úrnak és Megtartónak Apostolai vagyunk.
2Pet.3.3 | Ezt mindenek előtt tudván, hogy az utolsó időben támadnak csufolók, úgymint kik az ő tulajdon kivánságok szerint járnak.
2Pet.3.4 | Kik ezt fogják mondani: Hol vagyon az Úr eljövetelének igérete? Mert miolta az Atyák elaludtak, mindenek a teremtésnek kezdetétől fogva ugyanazon módon állanak.
2Pet.3.5 | Mert ezt akaratjok szerint nem tudják, hogy az egek régtől fogva az Isten beszéde által vagynak, azonképen a föld is, melly a vizből, és a vizben áll.
2Pet.3.6 | Mindenokáért a világ is, melly akkor vala, vizzel elborittatván, elvesze.
2Pet.3.7 | A melly föld pedig és a melly egek most vagynak, ugyanazon Isten beszéde által eltétetvén tartatnak tűzre, a kárhozatnak és a hitetlen emberek veszedelmeknek napjára.
2Pet.3.8 | Ez egy dolognak pedig ne legyetek tudatlani, Szerelmesim, hogy egy nap az Úrnál ollyan mint ezer esztendő, és ezer esztendő ollyan mint egy nap.
2Pet.3.9 | Nem késik az Úr, a ki az igéretet tette (miképen némellyek késedelemnek állitják ezt) hanem békességesen vár minket nem akarván hogy valakik elvesszenek, hanem hogy mindnyájan megtérésre igyekezzenek.
2Pet.3.10 | Eljő pedig, mint a lopó éjszakán, az Úrnak ama napja, mellyen az egek nagy csikorgással elmulnak, az éltető állatok pedig hévség miatt megolvadnak, e föld is és a rajta való alkotványok megégnek.
2Pet.3.11 | Mivelhogy azért mind ezek megolvadnak, minéműeknek kell lennetek néktek a ti szent életetekben, és az isteni tiszteletnek dolgaiban.
2Pet.3.12 | Kik várjátok és siettek az Isten napjának eljövetelére mellyben az egek megégvén megolvadnak, és az éltető állatok is hévség miatt megolvadnak.
2Pet.3.13 | Új eget pedig és új földet várunk az ő igérete szerint, mellyekben lakozik az igazság.
2Pet.3.14 | Annakokáért, Szerelmesim, mivelhogy ezeket várjátok, igyekezzetek azon, hogy makula nélkűl és szeplő nélkűl valóknak találtassanak ő tőle, békességben.
2Pet.3.15 | És a mi Urunknak békességes várását idvességesnek állitsátok, miképen a mi szerelmes atyánkfia is Pál, a néki adatott bölcseség szerint néktek megirta.
2Pet.3.16 | Úgymint ki inkább minden Leveleiben szól ezekről, mellyek között némellyeket nehéz megérteni, mellyeket a tudatlanok és az erőtelenek eltekernek mint egyéb irásokat is, magok veszedelmével.
2Pet.3.17 | Ti azért Szerelmesim, kik ezeket elein értitek, megoltalmazzátok magatokat, hogy azoknak a gonoszoknak tévelygésektől elvonattatván, a ti saját erősségtek mellől el ne távozzatok.
2Pet.3.18 | Hanem nevekedjetek a kegyelemben, és a mi Urunknak és megtartó Jézus Krisztusunknak esméretiben, kinek legyen dicsőség mint mostan, s mind örökkévaló időben, Ámen!
