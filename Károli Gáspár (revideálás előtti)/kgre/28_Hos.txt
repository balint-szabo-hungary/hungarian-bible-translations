Hos.1.1 | Az Úrnak szava, melly volt Hóseáshoz a Beeri fijához, az Uzziásnak, Jótámnak, Akáznak, Ezékiásnak Júda Királyinak idejekben: és Jéroboámnak idejében, ki Jónásnak az Izráel Királyának fija volt.
Hos.1.2 | Először így szól az Úr Hóseás által, és monda az Úr Hóseásnak: Menj el, végy feleségül magadnak egy nyilvánvaló paráznát, és nevelj fiakat a parázna asszonytól: mer paráználkodván paráználkodott e föld, hogy ne kövesse az Urat.
Hos.1.3 | Elméne azért Hóseás, és vevé magának feleségül Gómert a Dibláim leányát, ki teréhbe esék, és szüle néki fiat.
Hos.1.4 | És monda az Úr néki; nevezd az ő nevét Jezréelnek: mert egy kevés idő mulva megbüntetem a Jéhu házát a Jezréel városában tett vérontásért, és az Izráel országát elrontom.
Hos.1.5 | És akkor lészen ez, hogy az Izráelnek ivét eltöröm Jezréelnek völgyében.
Hos.1.6 | Ismét teréhbe esék Gómer, és szüle leányt, és monda az Úr néki: nevezd az ő nevét Ló-Rukhamának: mert többé nem mívelem, hogy megkegyelmezzek Izráel házának, hanem elvesztvén elvesztem őtet:
Hos.1.7 | De a Júda házának megkegyelmezek. és megtartom őket az ő Urokban Istenekben; de nem ivekkel, sem fegyverekkel tartom meg őket, sem ütközetekkel, sem lovakkal, sem lovagokkal.
Hos.1.8 | És elválasztván Ló-Rukhamát a csecstől, ismét teréhbe esék, és szüle fiat.
Hos.1.9 | És monda az Úr: Nevezd az ő nevét Ló-Amminak; mert ti vagytok nem én népem, én sem lészek ti Istenetek;
Hos.1.10 | Mindazáltal az Izráel fijainak számok ollyan lészen, mint a tenger fövenye, melly meg nem mérettethetik, meg sem számláltathatik; és meglészen ez, hogy a helyen a hol ezt mondották nékik: Nem én népem vagytok ti! ott mondják ezt nékik; az élő Isten fijai vagytok ti!
Hos.1.11 | És öszvegyülnek a Júda és Izráel fijai egyenlőképen, és egy Fejedelemhez hallgatnak, és feljőnek az ő bujdosásoknak földérő, mert nagy lészen Jezréel napja.
Hos.1.12 | Mondjátok meg a ti atyátok fijainak, hogy már én népeim ők, és a ti hugaitoknak, hogy kedvemben vagynak nékem.

Hos.2.1 | Pereljetek a ti anyátokkal, pereljetek: mert nem én feleésgem ő, én sem vagyok férje néki: vesse el azért az ő kurvaságát az ő orczájáról, és az ő paráznaságát az ő mejjéről.
Hos.2.2 | Hogy megfosztván mezitelen ne hagyjam őtet, és ne tégyem ollyanná, minémű volt születése napján; és pussztaságra ne juttassam és száraz földdé ne tegyem őtet, és szomjuval meg ne öljem őtet.
Hos.2.3 | Az ő fiajin sem könyörülök: mert paráznaságból való fiak.
Hos.2.4 | Mert paráználkodott az ő annyok, szidalomba bémerült, a ki őket e világra szülte: mert azt mondotta: Elmegyek az én szeretőim után, kik nékem megadják kenyeremet, vizemet, gyapjamat, lenemet, olajomat, és italomat.
Hos.2.5 | Annakokáért ímé én tövissel bérekesztem az ő útát, és sövényt fonok eleiben, hogy az ő ösvényét ne találja meg.
Hos.2.6 | És az ő szeretői után járván azokat ne érje el, és keresvén azokat ne találja meg: azután azt mondja; mert nékem akkor volt jobban dolgom, mikor nála voltam, hogynem mint mostan.
Hos.2.7 | Mert ő eszébe nem veszi, hogy én adom néki a búzát, a bort, és az olajt, és én szaporitom meg az ezüstöt néki; ő pedig a Baálra költötte az aranyat.
Hos.2.8 | Azokáért reá térek, és elveszem tőle az én búzámat az ő idejében, és mustomat divatjában, és kiragadom kezéből az én gyapjamat és lenemet, mellyel az ellenem való rutságát fedezte.
Hos.2.9 | Hogy kinyilatkoztassam az ő gonoszságát az ő szeretőinek szemeik előtt, és őtet senki az én kezemből ki nem ragadja.
Hos.2.10 | És megállatom minden örömét, inneplését, ujholdnak innepét, Szombatját, és minden ő innepe napját.
Hos.2.11 | Elpusztítom szőlőit és figefáit; mellyek felől ezt mondta: Bérembe jutottak ezek nékem, mellyeket az én szeretőim adtak nékem: és erdővé tészem azokat, és a mezei vad megeszi azokat.
Hos.2.12 | És reá emlékeztetem őtet a Baál tiszteletinek napjaira, a mikor áldozott annak, és mikor fülönfüggőjével, arabylánczával magát felékesitette, és elment az ő szeretői után, és én rólam elfelejtkezett, ezt mondja az Úr.
Hos.2.13 | Annakokáért ímé én hozzám hajtom őtet, mikor a pusztába viszem őtet, és szólok néki szép szóval.
Hos.2.14 | És megadon néki az ő szőlőit onnét, és az Akor völgyét megmutatom, hogy jó reménység támadjon bennek, és énekel ott, mint ifjúságának idején, és mint mikor Égyiptomnak földéből feljöve.
Hos.2.15 | És meglészen ez, azt mondja az Úr, hogy ekkor ezt mondod nékem: Én férjem vagy! és nem mondod többé ezt nékem: Én Baálom vagy;
Hos.2.16 | És elvesztem a Baáloknak neveket szájából, és nem emlékezik meg többé azoknak nevekről.
Hos.2.17 | És frigyet szerzek nékik azon a napon a mezei vadakkal és az égi madarakkal, és e földi csúszómászó állatokkal; és az ívet, a fegyvert, és a hadakozást elvesztem e földről, és megnyugotom őket nagy bátorsággal.
Hos.2.18 | És ujonnaneljegyzelek magamnak téged házastársul mind örökké, és eljegyzelek téged magamnak igazsággal és itélettel, kegyelemmel éás irgalmassággal.
Hos.2.19 | És eljegyzelek tégedet magamnak hittel, és megesméred az Urat.
Hos.2.20 | És lészen azon a napon, hogy meghallgatom, ezt mondja az Úr, meghallgatom az egeket, ők is meghallgatják a földet.
Hos.2.21 | A föld is meghallgatja a búzát, a mustot, az olajt, és azok is meghallgatják Jezréelt.
Hos.2.22 | , És bévetem én magamnak őtet a földbe, és megkegyelmezek annak a ki kegyelem nélkül vala; és ezt mondom annak, a ki én népem vala: Én népem vagy te; ő pedig ezt mondja: Te én Istenem vagy!

Hos.3.1 | Továbbá monda az Úr nékem: Menj el mégis, szeress olly asszonyt, melyet a férje szeretett, de ugyan parázna ; az Úrnak az Izráel fijaihoz való szeretete szerint, kik mégis az idegen istenekhez vágykoznak, és szeretik a palaczk bort.
Hos.3.2 | És megszerzém azt magamnak tizenöt ezüstpénzen, és másfél véka árpán.
Hos.3.3 | És mondék néki: Sok ideig ülsz te özvegyen én számomra, nem paráználkodol, más férjehez sem mégy, és én hozzám vészlek ismét tégedet.
Hos.3.4 | Mert az Izráel fijai sok ideig ülnek Király nélkül, papöltözet nélkül, és képek nélkül.
Hos.3.5 | Annakutánna megtérnek az Izráel fijai, és megkereisk az ő Urokat Isteneket, és Dávidot az ő Királyokat: és félelemmel járulnak az Úrhoz és az ő jóvoltához, az utolsó időkben.

Hos.4.1 | Halljátok meg az Úrnak beszédét, ti Izráel fijai; mert az Úrnak pere vagyon e földnek lakóival: azért hogy nincs ő bennek semmi igaz beszéd, semmi irgalmasság, és az Istennek semmi esmérete nincsen e földi emberekben.
Hos.4.2 | A hamis esküvés, a hazugság, a gyilkosság, az orvosság, és a paráznaság eláradtak, és egyik vér a másikat éri.
Hos.4.3 | Annakokáért megromol e föld, és minden lakói elvesznek róla minden mezei vadakkal, égi madarakkal, sőt a tenger halaival egyetemben elvesznek.
Hos.4.4 | Mégis bátor senki ne feddje s ne oktassa az embert: mert a te néped kétség nélkül hasonlatos azokhoz, kik az ő Papjokkal szembe szöknek.
Hos.4.5 | De el kell fényes nappal veszned, elvesz a Próféta is éjjel veled egyetemben; elvesztem a te anyádat is.
Hos.4.6 | Elvesz az én népem; mivelhogy te megvetetted az igaz tudományt: én is megvetlek tégedet, hogy Papom ne légy nékem; és mivelhogy a te Istenednek trvényéről elfelejtkezték: én is elfelejtkezem a te fijaidról.
Hos.4.7 | Mennél több jóval voltam hozzájok, annál inkább ellenem jártak; de én az ő dicsőségeket galázatra forditom.
Hos.4.8 | Az én népemnek bűnéért való áldozattal élnek, és azoknak bűnökre nagy szorgalmatossággal vigyáznak.
Hos.4.9 | Annakokáért, a mint jár miattam a nép, úgy jár a Pap; és megbüntetem őtet az ő gonosz útaiért, és megfizetek néki munkájáért;
Hos.4.10 | Mert esznek, de meg nem elégesznek: paráználkodnak, de nem szaporodnak; mert elszakadtak az Úrtól, hogy ő néki ne szolgáljanak.
Hos.4.11 | A paráznaság, a bor és a must elvette eszeket.
Hos.4.12 | Az én népem az ő fa Istenétől kérd tanácsot, hogy az ő pálczája feleljen néki; mert a paráznaságoknak lelke megcsalta őtet, hogy paráználkodjanak, elfordulván az ő Istenektől.
Hos.4.13 | A hegyek tetején áldoznak, és a halmokon gyujtnak áldozó füstöt a cserfa alatt; nyárfa és hársfa alatt; mert jó annak az ő árnyéka; annakokáért a ti leányitok kurvákká lészenk, és a ti menyeitek paráznákká.
Hos.4.14 | És nem büntetem é meg a ti leányaitokat, hogy kurválkodtak? és a ti menyeiteket, hogy paráználkodtak? mert ők a paráznákhoz adják magokat, és a kurvákkal áldoznak; és az értelem nélkül való nép elvesz.
Hos.4.15 | Ha te paráználkodol is, Izráel, csakhogy immár a Júda ne szakadna el én tőlem, és ne menjen Gilgálba, se ne menjetek fel áldozni Bethávembe, és ne esküdjetek ott, mondván: Él az Úr.
Hos.4.16 | Mert mint a délczeg üsző, ollyan délczeg az Izráel, de ezennel tágas földön őrzi őket az Úr, mint a bárányt.
Hos.4.17 | A bálványokhoz ragaszkodott Efraim: hagyj békét néki Hóseás!
Hos.4.18 | Megdöglött az ő borok; paráználkodván paráználkodtak, szerették mondani az ő Fejedelemi az ő gyalázatjokra: Hozzatok ajándékot!
Hos.4.19 | De a hirtelen való veszedelemnek szele, szányai alá veszi e népet, és megszégyenül az ő áldozatai miatt.

Hos.5.1 | Halljátok meg ezt, ti Papok, vegyétek eszetekbe Izráel háza, és hallgassátok meg Királynak udvari népe, mert ti veletek vagyon pere az Úrnak, kik ollyanokká lettetek a köznépnek, mint a Mispa hegyén megvettetett tőr, és a Tábor hegyén kiterittetett háló.
Hos.5.2 | Kik az öldöklésre álnok tanácsot tartottak; jóllehet én dolgom, hogy mindeneket megbüntessek.
Hos.5.3 | Esmérem én az Efraimot, és az Izráel nem rejtetett el én tőlem: mert te Efraim most is paráználkodol, megfertéztetett az Izráel.
Hos.5.4 | Nem igyekeznek azon, hogy az ő Istenekhez térjenek; mert a paráználkodásra való nagy buzgó lélek vagyon bennek, és az Urat nem esmérik.
Hos.5.5 | De elég tanu lészen az Izráel ellen az ő kevélysége. Az Izráel azért és Efraim az ő álnokságokért elvesznek; még a Júda is ő velek elvesz.
Hos.5.6 | Az ő juhaikkal és barmaikkal mennek az Urat keresni, de nem találják meg; mert elrejtezett előlök.
Hos.5.7 | Hitetlenül cselekedtek az Úr ellen; mert idegen fiakat nemzettek: most már a veszedelem rövig napon bényeli őket az ő örökségekkel egybe.
Hos.5.8 | Kürtöljetek szaruval Gibeában, trombitáljatok Rámában, kiáltsatok Bethávenben, azután te benned, óh Benjámin!
Hos.5.9 | Az Efraim elpusztul a büntetésnek idején: az Izráelnek nemzetségi között eléggé tanitottam az igazságot.
Hos.5.10 | Felbontották a Júda Fejedelemi az Isten törvényének határát, de kiontom reájok, mint a vizözönt, az én busulásomat.
Hos.5.11 | Prédára költ az Efraim, törvény szerint romol meg: mert szabadakaratja szerint járt az emberi parancsolatok után.
Hos.5.12 | De én megemésztő moly gyanánt lészek Efraimnak, és a Júda házának szúféreg gyanánt.
Hos.5.13 | És látá Efraim a maga nyavalyáját, Júda is látá a maga sebét, és Assiriába ment az Efraim, és Júda Járeb Királyhoz küldött: de ő nem gyógyithatott meg titeket, és nyavalyátokból titeket meg nem orvosolhatott.
Hos.5.14 | Mer én az Efraim ellen ollyan lészek, mint a kegyetlen oroszlán, és a Júda háza ellen, mint az oroszlánkölyök: én magam, én magam megszaggatom, és elmegyek; megragadom, és senki kezemből ki nem ragadhatja.
Hos.5.15 | Elmegyek, visszatérek az én helyemre, mind addig, mignem megesmérik magokat, hogy vétkeztek, és midnem megkeresik az én orczámat; mikor a nyavalya rajtok lészen, idején megkeresnek engemet, mondván:

Hos.6.1 | Jertek el, térjünk vissza az Úrhoz: mert ő szaggatott meg, és ő gyógyit meg minket, megvert, és béköti a mi sebeinket.
Hos.6.2 | Megelevenit minket két nap mulva: harmadnapon feltámaszt minket, és élünk az ő orczája előtt.
Hos.6.3 | Megesmérjük jóvoltát, és eljutunk az Úr kegyelmének esméretire, hozzán készült az ő kijövetele mint a hajnal, és eljő mihozzánk mint az eső, mint a tavasz időbeli eső, a földnek alkalmatos idejebeli esője.
Hos.6.4 | Mit cselekedjem veled Efraim? mit cselekedjem te veled Júda? mert a ti jámborságtok ollyan, mint a reggeli harmat, és mint a köd, melly reggel felkél.
Hos.6.5 | Ezokáért megvertem az én Prófétáim által, megöltem őket az én számnak beszédivel; és a te itéletid ollyanok voltak, mint a feljövő napnak világossága.
Hos.6.6 | Mert irgalmasságot kivánok én tőled s nem áldozatot, és az Istennek esméretit inkább az égőáldozatnál.
Hos.6.7 | De ők, mint a megromlott emberek, megszegték az én szövetségemet: és abban hitetlenül cselekedtenek én velem.
Hos.6.8 | Gileád, az álnokság cselekedőinek városok, és vérontásba bémerült.
Hos.6.9 | És mint a tolvajok lesik az embereket, azonképen a Papitársaság egyenlő tanáccsal az úton embert ölnek; mert az ő szándékokat teljesitik meg.
Hos.6.10 | Nagy gonoszságot látok az Izráel házában, ott vagyon az Efraimnak paráználkodása, megfertéztetett az Izráel.
Hos.6.11 | Te is Júda csemetéket plántálsz magadnak, midőn én visszahozom az én népem foglyait.

Hos.7.1 | Mikor Izráel népét orvoslanám; akkor tetzék ki Efraimnak álnoksága, és Samariának gonoszsága, mert csalárdul cselekedtek, mint az éjjel bémenő lopó, mint a kivülvaló tolvaj egymást rontják.
Hos.7.2 | És nem gondoltak az ő szivekben, hogy minden ő gonoszságokat látom: Most körülvették őket az ő gonosz cselekedeteik, és én előttem vagynak.
Hos.7.3 | Az ő gonoszságokkal vidámitják meg a Királyt, és az ő hazugságokkal a Fejedelemeket.
Hos.7.4 | Mindnyájan paráználkodnak, hasonlatosok a sütőnek bégyujtott kemenczéjéhez, ki csak akkor szünik meg annak gerjesztésétől, mikor a megdagasztott tészta megkél.
Hos.7.5 | A mi Királyunkat az ő öröme napján a Fejedelemek tömlőborokkal megbetegitették, ő is a csufolókhoz tette magát;
Hos.7.6 | Mert sziveket az álnoksághoz úgy hozzá készitették alattomban, mint a sütőkemenczét, melly, mikor egéyz éjszaka az ő sütőjök aluszik, reggel ég mint a lángoló tűz.
Hos.7.7 | Mindnyájan hevek a gonoszságban, mint a hév sütőkemencze, megemésztik az ő Biráikat; minden ő Királyaik elhullanak, de mégis egy sem kiált én hozzám ő közzölök.
Hos.7.8 | Az Efraim a pogánynépek közzé elegyitette magát, az Efraim ollyan, mint a tűz előtt meg nem forditatott pogácsa.
Hos.7.9 | Megették az idegen népek az ő erejét, és ő nem veszi eszébe; meg is őszült ő, még sem veszi eszébe magát.
Hos.7.10 | És az Izráel kevélysége jóllehet bizonyságot tészen ő ellene: még sem térnek az ő Urukhoz Istenekhez, és nem keresték őtet mind ennyi rongálásában is.
Hos.7.11 | És ollyan az Efraim, mint a bolond galamb, balgatag! Égyiptomra kiáltnak, és Assiriábamennek.
Hos.7.12 | De valahová mennek, megvetem nékik az én hálómat, és mint az égi madarat levonszom őket, megkötözöm őket, mint meghallották az ő Gyülekezetekben.
Hos.7.13 | Jaj nékik; mert eltávoztak én tőlem; azért elpusztittatnak! mert hitetlenül cselekedtek ellenem: én váltottam meg őket; és ők hazugságot szóltak ellenem.
Hos.7.14 | És nem kiáltották én hozzám szivek szerint, mikor az ő ágyasházokban jajgattak: A búzáért, borért egybegyülnek; de én tőlem elszakadtak.
Hos.7.15 | És én bekötöztem az ő karjokat, és megerősitettem, de ők gonoszt gondoltak ellenem.
Hos.7.16 | Megtérnek; de nem a Felséges Istenhez, ollyanok voltak, mint a cslárd kézív; de fegyverrel hullanak el az ő Fejedelemeik az ő nyleveknek kevélysége miatt. Ez az ő megcsufoltatások Égyiptomnak földében!

Hos.8.1 | Vegyed szádba a kürtöt Hóseás, és mondjad: Mint a keselyü, ollyan sebesen jő a veszedelem az Úrnak házára: mert megszegték az én frigyemet, és az én törvényem ellen hitetlenül cselekedtek.
Hos.8.2 | Kiált én hozzám az Izráel: Én Istenem, ugymond esmérünk tégedet:
Hos.8.3 | De messze távozott Izráel a jótól, az ellenség azért kergeti őtet.
Hos.8.4 | Királyt emeltek ők; de nem én tanácsomból, Fejedelemséget szerzettek, s én nem tudtam: az ő ezüstökből és az ő aranyokből bálványt csináltak; azokáért elvesznek.
Hos.8.5 | Elhágy tégedet a borjuképed, óh Samaria, mikor az én haragom felgerjed ő ellenek! Valyon meddig nem igyekeznek az ártatlanságra?
Hos.8.6 | Mer ez is a borju Izráelben támadott, mesterember csinálta azt, nem Isten ő: mert darabonként romol Samariának borjuja.
Hos.8.7 | Bizony csak szelet vetnek a földbe, és forgószelet aratnak: nem indul szárba, nem lészen abból a gabonából liszt, és ha szinte teremne is, az idegenek megemésztik azt.
Hos.8.8 | Bényeli Izráelt az ellenség, majd immár a pogányok között ollyanok lésznek, mint az elvettetett edény;
Hos.8.9 | Mert ők Assiriába mentek fel: ollyak mint az egyedül való vadszamár: Az Efraimiták szeretőket bérlenek magoknak:
Hos.8.10 | Noha megbérlették a pogányokat, mindazáltal egybegyüjtöm azokat ő ellenek, és a Királynak és Fejedelemeknek terhek miatt keseregnek egy kevéssé.
Hos.8.11 | Mivelhogy az Efraim megsokasitotta az oltárokat büntételre, annakokáért veszedelmire lésznek néki az ő oltárai.
Hos.8.12 | Eleibe irtam az én drága törvényemet: de ők idegen dolognak állitották azt.
Hos.8.13 | Az én égőáldozatomnak áldozatjában áldoznak nékem hússal, és megeszik: de nem veszi jó néven az Úr; immár megemlékezik az ő álnokságokról meglátogatja az ő álnokságokat, hogy ők Égyiptomhoz folyamnak.
Hos.8.14 | És elfelejtkezett az Izráel az ő Teremtőjéről; és oltárokat épitett, és a Júda erős városokat szaporitott: én pedig tüzet bocsátok ki az ő városaira, melly megemészti az ő palotáid.

Hos.9.1 | Ne örülj te Izráel a te békességednek mint egyéb népek; mert paráználkodással elszakadtál a te Istenedtől, szereted a parázna bérit minden búza szérüiden
Hos.9.2 | De a szérü és sajtó nem tartja el őket, és a must megcsalja őket.
Hos.9.3 | Nem laknak az Úrnak földén, hanem ismét Égyiptomba tér az Efraim, és Assiriában fertelmes étket esznek.
Hos.9.4 | Nem áldoznak az Úrnak borral, és nem lésznek kedvesek az ő italiáldozatjai néki: az ő áldozatjaik ollyanok, mint a siróknak kenyerek, a kik abban esznek is, megfertéztetnek: mert az ő kenyerek az ő lelkekért nem megyen bé az Úr házába.
Hos.9.5 | Mit cselekesztek az esztendőnként való Innepen, és az Úrnak Innepe napján?
Hos.9.6 | Mert imé a pusztaság miatt elbujdosnak: Égyiptom rekeszti bé őket, Móf temeti el őket: kincsekkel épitett gyönyörüséges örökségedet a csalán veszi fel, és tövis fogja fel az ő lakóhelyeiket.
Hos.9.7 | Elérkeztek az ő meglátogatásoknak napjai, eljutottak a fizetésnek napjai, megesméri akkor az Izráel, hogy bolond volt Prófétája, balgatag és hijábavaló volt, az ő álnoskgának sokságáért, és Instennek ő ellene való nagy gyülölségéért.
Hos.9.8 | Efraimnak az én Istenemmel való őrállója, tudniillik a Próféta madarásznak tőrivé lett minde ő útaiban, utálatos állat az ő Istenének házában!
Hos.9.9 | Mélyen bémerülteka gonoszságba, megromlottak életekben, miképen a Gibeabelieknek idejekben; megemlékezik Isten az ő álnokságokról, meglátogatja az ő gonoszságokat.
Hos.9.10 | Oly kedves volt én nálma az Izráel, mint a pusztában talált szőlő, és mint a figefának első gyümölcse az ő első termésében, ollyan kedvesen fogadtam a ti atyáitokat; de ők a Baálpeór bályvánhoz bémentek, és nagy szégyenséggel tőlem elszakadtak, az ő utálatosságok volt az ő kedvek szerint.
Hos.9.11 | Efraimnak dicsősége elrepül mint a madár, még születésétől, méhben hordoztatásától, fogantatásától fogva.
Hos.9.12 | Mert még ha fiakat neveléndnek is; kiszaggatom őket, hogy emberkort ne érjenek; bizony jaj is lészen nékik, mikor eltávozom ő tőlök?
Hos.9.13 | Efraim, a mint én láttam olyan, mint a Tírus városban hajlék alatt kedvére plántáltatott fa: de mindazáltal Efraim kihozza az ő fijait a veszedelemre.
Hos.9.14 | Adj valamit nékik Uram: de mit kérjek, hogy adj? Adja gyermek vesztő méhet nékik, és téj nélkül való kebleket.
Hos.9.15 | Minden ő gonoszságok Gilgálban vagyon: mert ott gyülöltem meg őket az ő gonosz cselekedeteikért, kivetem házamból őket, nem szeretem többé őket; minden ő Fejedelmeik ellállottak mellőlem.
Hos.9.16 | Megverettetett Efraim, megaszott az ő gyökerek, nem teremnek gyümölcsöt, méh ha nemzenének is, az ő méheknek szerelmes magzatit megölöm.
Hos.9.17 | Elveti az én Istenem őket: mert nem fogadták az ő szavát, és bujdosókká lésznek a pogányok között.

Hos.10.1 | Mint a megszedett szőlő, ollyan az Izráel: gyümölcsöt terem magának, az ő gyümölcsének sokasága szerint megsokasitotta az oltárokat, bőven költött az oltárokra, az ő földöknek bősége szerint, jól tettek a képekkel.
Hos.10.2 | Elhasonlott az Istentől az ő szivek, majdan reájok rakodik az ő bünök: ő maga az Isten elrontja az ő oltáraikat, és eltöri az ő bálványaikat.
Hos.10.3 | Mert ezennel ő magok kezdik mondani: Nincsen nékünk Királyunk: mert nem féltünk az Úrtól, és a Király mi jót tehet velünk?
Hos.10.4 | Szóval tartották az Istent, hamisan esküdtek, megszegték a szövetéget, az ő jámborságok ollyan, mint a földnek barázdáiban termett üröm.
Hos.10.5 | Bethávennek üszői miatt megrémülnek Samariának lakói: mert megsiratja azt az ő népe és az ő Papjai, kik annak örülnek: mivelhogy annak dicsősége eltávozik ő tőle.
Hos.10.6 | És az is Assiriába vitetik Járeb Királynak ajándékon: szégyent valla Efraim, és megszégyenül Izráel az ő tanácsa miatt.
Hos.10.7 | Kivágattatik Samariának Királya, mint a viz szinén való tajték.
Hos.10.8 | És elvesznek Avennek magas helyei, mellyek az Izráelnek gonoszsága; tövis és pogácskóró nevekedik az ő oltáraiknak helyeken: és azt kezdik mondani a hegyeknek: Boritsatok bé minket! és a halmoknak: Omoljatok mi reánk!
Hos.10.9 | Gibeának napjaitól fogya azon bünben voltál Izráel, abban maradtatok meg, nem fogott ő rajtok a Gibeabeli veszedelem, melly lett az álnokságoknak fijain.
Hos.10.10 | Fogadásom tartja s megrongálom őket, és népek gyülekeznek ő ellenek; még ha két barázdában bészoritkoznak is.
Hos.10.11 | Ollyan az Efraim, mint a nyomtatásra szoktatott és azt szerető üsző: de én is az ő kövér nyakán általmentem, lovagolni inditottam Efraimot, a Júda szánt, Jákób pedig magának boronál.
Hos.10.12 | Vessetek igazságot magatoknak, hogy kegyelemnek mértékét arassátok, szántsatok magatoknak uj ugarat: mert ideje megkeresnetek az Urat mind addig, mig hozzátok jöjjön, és igazságnak esőjét adjon néktek.
Hos.10.13 | Istentelenséget szántottatok, és álnokságot arattatok, hazugságnak gyümölcsét ettétek: mert a te utadban biztál, a te erős népednek sokaságában;
Hos.10.14 | Ezokáért zendülés támad a te néped között, és minden te erősséged elpusztittatik, miképen elpusztitá Sálmán a Beth-Arbelt a harcznak napján: az anya a fiakkal egybe a földhöz veretik.
Hos.10.15 | Igy cselekeszik ti veletek Béthel a ti nagy gonoszságtokért: egy hajnalban hirtelen elvész az Izráel Királya.

Hos.11.1 | Mikor még gyermek vala az Izráel, kedvellém őtet; és Égyiptomból hívám ki az én fiamat.
Hos.11.2 | Hivák őket; de ők másfelé menének előlök, Baálimnak áldozának, és a bálványoknak áldozának jóillattal.
Hos.11.3 | Én igazgattam az Efraim lábának járását; ölemben hordoztam Efraimot; de nem esmérték meg, hogy meggyógyitottam őket.
Hos.11.4 | Embereknek kötelével vontam őket hozzám, szeretetnek köteleivel, és voltam nékik ollyan, mint a kik a jármot a baromnak nyakában megkönnyebbítik, és ételt adtam nyugalmasan eleikbe.
Hos.11.5 | Nem téri vissza Égyiptomnak földébe; de az Assiriai Király lészen az ő Királya, azért hogy nem akartak megtérni.
Hos.11.6 | És fegyver száll az ő városira, és megemészti az ő zárjait, és megemészti őket az ő tanácskozásokért.
Hos.11.7 | Az én népem megátalkodott az én tőlem való elszakadásban, nagy felszóval hivják őtet, de senki nem indul meg rajta!
Hos.11.8 | Miképen cselekedjem veled Efraim? Miképen adjalak kézbe tégedet, Izráel! Miképen cselekedjem veled ugy, mint Admával? ugy tegyek é veled mint Séboimmal? megesett én bennem az én szivem és egyetembe megbántam igyekezetimet.
Hos.11.9 | Nem cselekszem az én haragomnak búsulása szerint, nem térek Efraimnak elvesztésére: mert Isten vagyok én és nem ember: Szent te közötted, és nem megyek bé haraggal a városba.
Hos.11.10 | Az Úr útán járnak, és ő ordit mint az oroszlán: mikor ő ordit, akkor rettegnek a napnyugotnak lakói.
Hos.11.11 | Rettegve jőnek elő, mint a madár Égyiptomból, és mint a galamb Assiriának földéből: és lakosokká tészem őket az ő házaikban, ezt mondja az Úr!
Hos.11.12 | Körülvett engem mintegy megszállott várat Efraim hazugsággal, és az Izráel háza csalárdsággal; a Júda pedig még uralkodik az Istennel, és a szentekkel a hivségben megmaradott még.

Hos.12.1 | Széllel tápláltatik Efraim, és a napkeleti száraztó szelet követi; naponként a hazugságot és a pusztaságot sokasitja: frigyet szerez az Assiriussal, és olajt küld Égyiptomba.
Hos.12.2 | Pere vagyon az Úrnak Júdával, hogy meglátogassa ostorával a Jákóbnak házát az ő útai szerint, az ő cselekedetei szerint fizet meg néki.
Hos.12.3 | Az anya méhében megragadá Jákób az ő bátyának sarkát, és az ő erejével küzdék az Istennel.
Hos.12.4 | És küzdék az Angyallal, és meggyőzé, sira és könyörge néki; Béthelben találá meg az Isten őtet, és ott szóla mi velünk.
Hos.12.5 | És Seregeknek Ura Istene, Úr az ő megemlékeztető neve!
Hos.12.6 | Te is térj meg a te Istenedhez, őrizd meg az irgalmasságot és az itéletet, és mindenkor a te Istenedben vessed reménységedet.
Hos.12.7 | Kanaán nemzet ez, kezében vagyon a hamis mérték, szereti a ragadozást.
Hos.12.8 | És ezt mondja Efraim: Bizonyára meggazdagultam, gazdagságot szerzettem magamnak, semmi keresetemben nem találnak nékem álnokságot: mert nagy bün volna az.
Hos.12.9 | Noha én vagyok a te Urad Istened Égyiptomnak földétől fogva: de sátorokban lakóvá tészlek ismét tégedet, mint ama gyülekezetnek idején.
Hos.12.10 | És szólottam néktek a Próféták által, s én magam sok látásokat jelentettem néki, és a Próféták által példázó dolgokat mutogattam.
Hos.12.11 | Vallyon vagyon é Gileiádban hamisság? bizony hazugság vagyon! Gilgálban ökrökkel áldoztak, az ő oltáraik is olly igen sokak, mint a szántóföldnek barázdáin a rakások.
Hos.12.12 | És Siriának földére bujdosott Jákób, és ott szolgált Izráel az ő feleségéért, és juhot őrizet feleségéért.
Hos.12.13 | És a Próféta által felhozta az Úr Izráel Égyiptomból, és a Próféta által szabaditotta meg.
Hos.12.14 | Ingerlette Efraim az Istent az ő magas bálványozó helyein; de meglakol az ő istentelenségéről, és megadja néki az ő gyalázatját az ő Ura.

Hos.13.1 | Mikor Efraim szól vala, miondenek rettegnek vala tőle, felvette magát az Izráel népe között; de vétkezék a Baállal, s meghala.
Hos.13.2 | Még most is többitik büneiket, és képeket öntöttek magoknak az ő ezüstökből az ő értelmek szerint, mellyek bálványok és mesterembereknek müvök mind ez, mellyekről magok mondják, hogy a melly emberek áldoznak, csókolgassák a borjukat.
Hos.13.3 | Annakokáért ollyanná lésznek mint a reggeli köd, mint a reggel felkelő harmat, és mint a polyva, mellyet a szél elhajt a szérüről, és mint a füst, melly a kürtőről kimegyen és eloszol.
Hos.13.4 | És én volnék a te urad Istened Égyiptom földétől fogva, s nem kell vala nélamnál több Istent emsérned: mert nincs több Szabaditó én nálamnál.
Hos.13.5 | És esmértelek téged a pusztában, a vizetlen és a száraz földön.
Hos.13.6 | Bőv földre hozám, és megelégedének, megtelének; de elhivék magokat, elfelejtkezének én rólam.
Hos.13.7 | Azért én mint az oroszlán ollyan lészek rajtok; mint a párducz, leselkedelem utjokban utánnok.
Hos.13.8 | Eleikbe futok mind a medve, mellynek kölykeit elvették, megszaggatom sziveket, béléket; bényelem őket ott, mint az oroszlán, a mezei fenevad elszaggatja őket!
Hos.13.9 | Te magad vesztetted el magadat, Izráel: mert én bennem segitséged vagyon.
Hos.13.10 | Én vagyok örökké; de hol vagyon a te Királyod, hogy megoltalmazna téged minden városidban? és hol vagynaka te Biráid, kik felől ezt mondottad nékem: Adj Királyt és Fejedelmeket nékem?
Hos.13.11 | Adék néked Királyt haragomban, és elvőm te tőled az én búsultomban.
Hos.13.12 | Pecsét alatt vagyon Efraimnak álnoksága, elrejtetett az ő büne.
Hos.13.13 | De gyermekszülőnek fájdalma száll ő reá: bolond fiú ő; mert születésének idején meg nem fúlada.
Hos.13.14 | A koporsó hatalmától megmenthetném őket: a haláltól megszabadithatnám őket: Halál, te veszedelmed lészen én, koporsó, romlásod lészek én néked: elrejtetett a változás az én szemeim előtt.
Hos.13.15 | Jóllehet ő nevekedik az ő attyafiai között! de eljő a napkeleti száraztó szél az Úr szele, melly a pusztából felő, és megszáraztja az ő erét, és megszárad az ő kútfeje; elragadozza ő inden drága marhájának kincsét.

Hos.14.1 | Elpusztittatik Samaria: megkeseritette az ő Istenét, fegyver miatt hullanak el az ő lakosai, oszlopokhoz verik az ő apró gyermekeiket, és az ő terhes asszonyaik ketté vágattatnak.
Hos.14.2 | Térj meg Izráel a te Uradhoz Istenedhez: mert eromlottál e te álnokságodban.
Hos.14.3 | Vigyetek beszédeket Istenhez veletek, és térjetek az Úrhoz: mondjátok ezt néki: minden álnokságinkat vedd el mi rólunk, és légy kegyelmes mi hozzánk, és áldozunk néked a mi ajakainknak tulkaival.
Hos.14.4 | Az Assiriai Fejedelem nem oltalmaz ezután minket, nem ülünk lóra, és nem mondjuk ezután a mi kezeink munkájoknak; Mi Istenünk vagytok ti: mert az árva te nálad talál kegyelmet.
Hos.14.5 | Meggyógyitom az ő tőlem való elszakadásokat, ingyen való nagy kedvembe veszem őket: mert elfordul az én búsulásom ő róla.
Hos.14.6 | Lészek Izráelnek mint a harmat, virágzik ő mint a liliom, gyökeret ver, mint a Libánus hegyen való élőfa.
Hos.14.7 | Kiterjednek az ő ágai, és az ő ékessége ollyan lészen, mint az olajfának ékessége, és az ő szaga mint a Libánusé.
Hos.14.8 | Megujulnak az ő árnyékának lakói, és megelevenednek, mint a földbe vetett búzamag és csemetéznek mint a szőlőtő, és az ő szaga ollyan lészen, mint a Libánus hegyen termett bornak szaga.
Hos.14.9 | Ezt kezdi az Efraim mondani: Mit tészek én többé a bálványokkal? én meghallgattam és megtekintettem őtet; lészek én néki mint a zöldellő jegenyefa, én nálam lelted a te gyümölcsödet.
Hos.14.10 | Kicsoda a bölcs, hogy megértené ezeket? Kicsoda az értelmes, hogy eszébe venné ezeket? Mert igazak az Úrnak útai, és az igazak járnak azokon; de az istentelenek megbotlanak rajtok.
