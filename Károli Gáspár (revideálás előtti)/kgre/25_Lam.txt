Lam.1.1 | Miképen ül pusztán csak ő maga a Város, melly bővölködik vala sok néppel? úgymint özveggyé lőn a pogánynépeknek Asszonya? a tartományoknak Fejedelme lőn adófizetővé!
Lam.1.2 | Mimódon sír felette igen éjszaka, és az ő könnyhullatásai az ő orczáján lefolynak? nem találtaték minden ő barátai közzűl, ki megvígasztalná őtet: minden ő barátai megutálák őtet, és lőnek néki ellenségei.
Lam.1.3 | Számkivetésre méne Júda a nagy nyomorúság miatt, és a nagy szolgálat miatt, és ő lakozván a pogányok között, nem talála nyugodalmat: Valakik őtet kergetik vala, elérék őtet a szoros útakon.
Lam.1.4 | Sionnak útai mind sírnak, hogy nincsenek, kik felmennének az Innepnapra! Minden ő kapui elpusztultak, az ő Papjai sírnak, az ő szűzei szomorúak, és ő maga vgyon nagy keserűségben!
Lam.1.5 | Az ő ellenségei főkké lettek, az ő ellenségei szerencsésen cselekedtek: mert az Úr verte meg őtet az ő bűnének sokságáért: az ő kisded gyermekei a rabságra menének az ellenség előtt.
Lam.1.6 | És eltávozék a Sion leányától, omden ő ékessége, lettek az ő Fejedelmei olyanokká mint a szarvasok, mellyek nem találnak eledelt és elfutának minden erő nélkül az ellenség előtt.
Lam.1.7 | Megemlékezék Jérusálem az ő nyomorúságának, és az ő keserűségének napjain minden gyönyörűségiről, mellyek voltak eleitől fogva, mikor esnék az ő népe az ellenség kezébe, és nem volna semmi segedelme. Látá az elenség őtet, és csúfolá az ő gyönyörűséginek megszünését.
Lam.1.8 | Vétkezik felette igen jeru; azélrt csúfoltaték meg. Mindnyájan a kik tisztelik vala őtet, megútálák őtet, mert láták az ő rútságát; ő pedig sírván fohászkodott, mivelhogy hátra vettetett.
Lam.1.9 | Az ő rútsága vagyon az ő ruhájának prémin, nem emlékezett meg az ő utolsó idejéről! leszálla csudálatosképen, nem volt néki vígasztalója. Tekintsd meg, óh Uram, az én nyomorúságomat: mert az ellenség én rajtam erőt vett!
Lam.1.10 | Az ellenség kezét kinyujtotta minden ő drága kívánatosira: mert látta a pogányokat bémennei az ő szent helyébe, kik főleg megparancsoltad vala, hogy bé ne menjenek a te Gyülekezetedbe.
Lam.1.11 | Minden ő népe fohászkodik, kenyeret keresvén, adták az ő drága marhájokat kenyérért, hogy megújítanák lelkeket. Lásd meg, óh Uram, tekintsd meg, hogy lettem utálatossá!
Lam.1.12 | Ne legyen nehéz néktek mindnyájan, kik általmentek az úton, tekintsétek meg, és lássátok, ha vagyon é ollyan bánat, mint az én bánatom, melly én rajtam esék: mert keserűséggel illet engem az Úr, az ő haragjának napján!
Lam.1.13 | A magasságból tüzet bocsátott az én csontaimra, és uralkodott azokon; hálót vetett az én lábaimnak, elvett engem, pusztává tett engem, és szüntelen bánkódom!
Lam.1.14 | Egybeköttetett az én álnokságimnak igája az ő kezével, egybefonattak, és bévettetek az én nyakamba, erőtlenné tett az én erőmet; adott engem az Úr azoknak kezekbe, kiktől meg nem szabadulhatok.
Lam.1.15 | Megtapodta az Úr minden én erős vitézimet én közöttem, gyűlést tett ellenem, hogy az én ifjaimat megrontaná, sajtót nyomott az Úr a Júda szűz leányának.
Lam.1.16 | Ezekért sírok én, az én szememből az én szememből alámegyen a víz: mert messze távozott tőlem a vígasztaló, ki megvígasztalná az én lelkemet: az én fiaim elvesztek: mert hatalmat vett az ellenség.
Lam.1.17 | Kiterjesztette Sion az ő kezeit, nincsen néki vígasztalója, az Úr parancsolt Jákób ellen, hogy az ő ellenségei körülvennék őtet: lett jeru ő közöttök utálatos.
Lam.1.18 | Igaz az Úr: mert az ő szája ellen rúgodoztam: halljátok meg, kérlek, minden népek, és lássátok meg az én bánatomat, az én szűzeim, és az én ifjaim a rabságra mentek!
Lam.1.19 | Kiáltottam az én bánatimat: de ők megcsalának engemet, az én Papjaim és az én Véneim a városban holtak meg, ételt keresvén magoknak, hogy megelevenítenék az ő lelkeket.
Lam.1.20 | Tekints meg óh Uram: mert gyötrelemben vagyok, az én belső részeim elepedtek, elfordult az én szívem és bennem: mert ellened rúgodoztam; ottkinn fegyver pusztít, otthon halál vagyon!
Lam.1.21 | Hallották, hogy én fohászkodom; de nincsen nékem vígasztalóm, minden eééenségim hallván az én nyomorúságimat, örültek, hogy te ezt cselekeszed; elhozod a napot reájok, mellyet te rendeltél, és ollyanok lésznek mint én vagyok.
Lam.1.22 | Minden ő gonoszságok menjen elődbe, és cselekedjél velek, miképen cselekedtél én velem minden én gonoszságimért: mert sok az én fohászkodásom, és az én szívem szomorú!

Lam.2.1 | Miképen homályositotta meg haragjában az Úr Sionnak leányát, az égből aláhajitá a földre Izráelnek ékességét, és meg nem emlékezett haragjának idején az ő lábai alatt való székről?
Lam.2.2 | Elvesztette az Úr minden kimélés nélkül Jákóbnak minden hajlékit, letöreté haragjában a Júda leányának erősségit, a földre hányatván megrútítá az országot, és annak Fejedelmit.
Lam.2.3 | Letöré haragjában Izráelnek minden szarvát, hátra vonván karját az ellenségtől, és gerjesztett Jákób ellen ugymint köröskörűl megemésztő lángnak tüzét.
Lam.2.4 | Megvoná kézívét mint az ellenség, megerősíté az ő jobbkarját mint az ellenség, és mindent, valami a szem előtt szép vala, megöle Sion leányának sátorában, kiönté mint a tüzet az ő bosszúállását.
Lam.2.5 | Volt az Úr ollyan, mint az elenség; elvesztette az Izráelt, elvesztette minden ő palotáit, elhányatta minden ő erősségit, és megsokasította Júdának leányában a sirást és a jajgaást.
Lam.2.6 | És elhányta, mint a kertet, az ő sátorát. elvesztette az ő Gyülekezetét, elfelejtkezett az Úr a Sionban való Gyülekezetről, és a Szombatról, és megutálta búsult haragjában a Királyt, és a Papokat.
Lam.2.7 | Megutálá az Úr az ő oltárát, megveté az ő szentséges helyét, az elenség kezébe adá az ő palotáinak kőfalait: kiáltást tőn az Úrnak házában sz ellenség, mint az Innepnapon.
Lam.2.8 | Gondolá az Úr, hogy elvesztené a Sion leányának kőfalát: kiterjeszté mérő kötelét; az elvesztéstől meg nem voná kezét, és elpusztítá a bástyát és a kőfalt, egyetemben ezek elpusztíttattak.
Lam.2.9 | A földre letöretének az ő kapui, elveszté és letöré annak zárjait, az ő Királya és Fejedelmei a pogányok között vagynak törvény nélkül és az ő Prófétáinak nincsen az Úrtól jelentetett látások.
Lam.2.10 | A földre leültek, hallgatnak a Sion leányának Vénei, port hánytak az ő fejekre, zsákokba öltöztek, fejeket a földre bocsátották a Jérusálem leányai.
Lam.2.11 | Megfogyatkoztak szemeim a siralom miatt, megháborodtak az én belső részeim, az én májam a földre kiöntetett az én népem leányának gyötrelme miatt: holott elfogyatkozott a kis gyermek és a csecsszopó a városnak utczáin.
Lam.2.12 | Ezt mondották az ő annyoknak: Hol vagyon a kenyér és a bor? mikor tudniillik elvánszorodtak volna, mint a sebesek a városnak utczáin, mikor az ő lelkek kimulnék az ő annyoknak ölökben.
Lam.2.13 | Micsoda bizonyságot hozzak néked elődbe? micsoda példát mutathatnék néked jeruleánya? mit hasonlítsak hozzád, hogy megvígasztaljalak téged Sionnak szűz leánya? mert nagy, mint a tenger, a te nyomorúságod: ki gyógyít meg téged?
Lam.2.14 | A te Prófétáid láttak néked hazugságot és bolondságot, és ki nem jelentették a te álnokságidat, hogy megtérítettek volna téged a fogságból: azt mondom, hogy hijábavaló próféziákat láttak néked, és számkivetéseket.
Lam.2.15 | Az ő kezeket egybecsapták a te veszedelmeden, valakik általmentek az úton, süvöltöttek és fejeket csóválták Jérusálem leányán, mondván: Ez é a város, melly felől ezt mondották: Bezzeg szép, az egész földnek öröme ez!
Lam.2.16 | Megnyitották te rajtad szájokat minden ellenségid, süvöltöttek, és csikorgatták fogokat, ezt mondván: Veszessük el, bizonyára ez a nap, a mellyet vártunk, megleltük, láttuk.
Lam.2.17 | Megcselekedte az Úr, a miket meggondolt, megteljesítette szavát, mellyet eleitől fogva megparancsolt vala, elrontotta és nem kedvezett, és megvídámította te rajtad az ellenséget, felemelte a te ellenségidnek szarvokat.
Lam.2.18 | Kiáltott az ő szívek az Úrhoz: Óh Sion leányának kőfala, éjjel és nappal folyjanak a te könnyhullatásid mint a folyóvíz, meg ne szünjél, meg ne nyugodjék a te szemednek fénye;
Lam.2.19 | Kelj fel, kiálts éjjel első álomkor, öntsd ki szívedet, mint a vizet, az Úr előtt, emeld fel kezeidet hozzá a te kisdedinek lelkekért, kik elfogyatkoznak az éhség miatt minden utczáknak elelin!
Lam.2.20 | Lásd meg Uram, és tekintsd meg, kivel cselekedtél így! avagy illik é hogy megegyék az asszonyok az ő méheknek gyümölcsét, tudniillik az ő egy singnyi gyermeket? avagy illik é megölettetni az Úr szent helyében a Papnak, és a Prófétának?
Lam.2.21 | Az utczákon a földön hevertek a gyermek és a vén ember, az én szűzeim és az én ifjaim fegyver miatt elhullottanak: megöltél haragodnak napján, megöltél és nem kedveztél!
Lam.2.22 | Egybehívtad, mint a Innepnapra az én félelmimet mindenfelől, és senki meg nem menekedett és meg nem szabadult az Úr haragjának napján: a kiket feltartottam és neveltem, az én ellenségim emésztette meg azokat.

Lam.3.1 | Én vagyok a sanyarúság látott ember az ő haragjának vesszeje miatt.
Lam.3.2 | Engem vezérlett és vitt a setétségre, és nem a világosságra.
Lam.3.3 | Bizonyára reám fordult, kezét reám fordította mind napestig.
Lam.3.4 | Megszáraztotta az én testemet és bőrömet, összverontotta az én csontaimat!
Lam.3.5 | Ellenem erősséget épített, és körülvett méreggel, és nyomorúsággal.
Lam.3.6 | A setétben fektetett engem, mint a kik régen megholtak.
Lam.3.7 | Megrekesztett engem, és ki nem szaladhatok; nehéz békókat vetett lábaimra.
Lam.3.8 | Ha kiáltok és rikoltok is, bédugta füleit az én imádságomra.
Lam.3.9 | Faragott kővel rekesztette bé az én útaimat, az én ösvényimet elforditotta.
Lam.3.10 | Ő mint az ólálkodó medve én utánnam, mint a rejtekben való oroszlán.
Lam.3.11 | Az én útaimat elforditotta, és darabokra vagdalt engem, elpusztított engem!
Lam.3.12 | Megvonta kézívét, és mintegy czélul tett engem a nyílnak.
Lam.3.13 | Az én veséimbe lőtte bé az ő tegzének nyilait.
Lam.3.14 | Az én egész népemnek csúfja voltam. és éneklek napestig.
Lam.3.15 | Bétöltött engem sok keserűséggel, megrészegített engem méreggel.
Lam.3.16 | És a kőbe kitörte az én fogaimat, a porba nyomott engemet.
Lam.3.17 | És eltávozott az én lelkem a békességtől, elfelejtkeztem a jóról.
Lam.3.18 | Azért ezt mondottam: elveszett az én erősségem az Úrtól.
Lam.3.19 | Megemlékezvén az én nyomorúságimról, és az én siralmimról, a méregről és keserűségről;
Lam.3.20 | Mert valóba megemlékezik a nyomorúságokról, és megaláztatik bennem az én lelkem.
Lam.3.21 | Erről megemlékezem, azért reménységem lészen.
Lam.3.22 | Az Úrnak nagy kegyelmessége, hogy teljességgel meg nem emésztettünk: mert nem fogyatkoztak el az ő irgalmasságai.
Lam.3.23 | Minden reggel megujulnak az ő irgalmasságai, nagy a te igazságod.
Lam.3.24 | Én örökségem az Úr, azt mondja az én lelkem; azért várom őtet.
Lam.3.25 | Jó az Úr azoknak, kik várják őtet: a léleknek, melly keresi őtet.
Lam.3.26 | Jó várni és csendességben lenni, mind az Úrnak szabadításáig.
Lam.3.27 | Jó a férjfiúnak, mikor ifjúságában viseli az igát.
Lam.3.28 | Ő magának ül és hallgat; mert hordozta az igát nyakában.
Lam.3.29 | Teszi az ő száját a porban, ezt mondván: Talán vagyon még reménység.
Lam.3.30 | Fordítja orczáját a verekedőnek, megelégszik szidalommal.
Lam.3.31 | Mer örökké el nem hágy az Úr
Lam.3.32 | Mert ha bánattal illet; ismét kegyelmes lészen, az ő kegyelmsességinek gazdasága szerint.
Lam.3.33 | Mert nem szíve szerint ver, sem bánattal nem illeti az embernek fijait.
Lam.3.34 | Hogy megrontsa lábai alatt a földnek minden foglyait:
Lam.3.35 | Hogy elfordittassék az embernek ítéleti a hatalmas előtt:
Lam.3.36 | Hogy elfordittassék az ember az ő törvényében, ezt az Úr nem míveli.
Lam.3.37 | Kicsoda parancsolatjából vagyon valami, ha az Úr nem parancsolta?
Lam.3.38 | Nem a felséges Isten szájából jő é ki mind a jó, mind a gonosz?
Lam.3.39 | Miért panaszkodik az élő ember, és a férjfiú az ő bűnének büntetése felől?
Lam.3.40 | Tudakozzunk inkább a mi útaink felől, és keressük meg, és térjünk meg az Úrhoz.
Lam.3.41 | Emeljük fel szíveinket kezeinkkel egyetemben az égbe, az Istenhez.
Lam.3.42 | Mi vétkeztünk és engedetlenek voltunk; azért nem kedveztél te.
Lam.3.43 | Ellenünk támasztottad haragodat, és minket üldöztél, megöltél és nem kedveztél.
Lam.3.44 | Felhőt vetettél elődbe, hogy által ne menjen a mi imádságunk.
Lam.3.45 | Polyvává, és elvetett állatokká tettél minket a népek között.
Lam.3.46 | Megnyitották ellenünk szájok minden mi ellenségink.
Lam.3.47 | Rajtunk volt a rettegés, a tőr, a pusztítás és a rontás.
Lam.3.48 | Folyóvizek mentek alá az én szememből, az én népem leányának nyomorúságáért.
Lam.3.49 | Az én szemem nem szűnik meg a sírástól, annyira hogy semmi nyugodalma nincsen.
Lam.3.50 | Míg reánk nem tekint, és nem néz az Úr az égből.
Lam.3.51 | Az én szemem bánatba ejté az én lelkemet, az én városomnak minden leányiért.
Lam.3.52 | Vadászván vadásztak engem mint a madaratm az én ellenségim méltatlan.
Lam.3.53 | Bészoritották az én életemet a tömlöczbe, és reám követ hánytak.
Lam.3.54 | A vizek felül áradtak az én fejem felett, ezt mondottam: Kivágattam!
Lam.3.55 | Segítségre hívtam a te nevedet, óh Uram az alsó tömlöczből.
Lam.3.56 | Hallottad az én szómat, a te füledet ne rejtsd el az én könyörgésem előtt, és az én kiáltásom előtt.
Lam.3.57 | Hozzám közelgettél az napon, mellyen segítségre hívtalak tégedet, és ezt mondottad: Ne félj!
Lam.3.58 | Megítélted Uram az én lelkemnek ítéletit, megszabadítottad az én életemet.
Lam.3.59 | Láttad, óh Uram.az én nyomorúságomat: ítéld meg az én ügyemet.
Lam.3.60 | Láttad minden ő bosszúállásokat, minden én ellenem való gondolatjaikat:
Lam.3.61 | Hallottad az ő szidalmokat Uram, és minden ellenem való gondolatjaikat.
Lam.3.62 | Az én reám támadoknak nyelveket, és az ő ellenem való mindennapi gondolatjokat.
Lam.3.63 | Leüléseket és felkeléseket lásd meg: én vagyok az ő énekek.
Lam.3.64 | Fizess meg nékik Uram az ő kezeik munkája szerint.
Lam.3.65 | Adj nékik szívfájdalmat, és a te átkod vesd rájok.
Lam.3.66 | Kergesd meg őket haragodban, és veszesd el őket az ég alól, óh Uram!

Lam.4.1 | Miképen homályosodott meg az arany, elváltozott a szép arany, elhányattak szentséges helynek kövei az utczáknak eleire!
Lam.4.2 | A Sionnal drága fijai, kik tiszta aranyba valának felöltöztetve, miképen hasonlittatának a sárból csinált edényhez, melly a fazekas kezeinek csimálmánya!
Lam.4.3 | Még a sárkányok is kivetik az ő emblőjöket, szoptatják az ő kölykeiket: az én népem leánya pedig kegyetlen, mint a pusztában való struczmadarak.
Lam.4.4 | A szopó gyermekeknek nyelvek az ő inyekhez ragada a szomjúság miatt, a kisdedek kenyeret kérének, de nem találtaték a ki adna nékik.
Lam.4.5 | A kik gyönyörűséges étkeket esznek vala, meghalának az utczákon: a kik veres bársonyban neveltetnek vala fel, ölelgeték a ganéjokat.
Lam.4.6 | Nagyobb lőn azért az én népem leányának vétke, hogysem mint Sodomának bűne: melly egy szempillantásban elvesze, és a veszedelemnek helyei benne nem maradának:
Lam.4.7 | Az ő Názáreusai tisztábbak valának a hónál, fejérebbek a téjnél, veresebbek valának az ő testeik, hogysem mint a drágakövek: ollyanok valának, mint a szépen kimetszett zafirkő:
Lam.4.8 | De most feketébb az ő ábrázatjok a koromnál, és meg nem esmértettek az utczákon, az ő bőrök az ő csonjaikhoz ragadott, elszáradt mint a fa!
Lam.4.9 | Jobban volt dolgok azoknak, a kik fegyverrel ölettek meg, az éhel megholtaknál, és a kik megemésztettek seb miatt, hogynem mint a kik megfosztattak a földnek gyümölcsétől.
Lam.4.10 | Az irgalmas asszonyoknak kezeik megfőzték az ő gyermekeiket, a kik voltaknékik étkeik az én népem leányának nyomorúságában.
Lam.4.11 | Bétöltötte az Úr az ő haragját, és az ő bosszúállásának hévségét kiöntötte és tüzet gyujtott Sionban, melly megemésztette annak fundamentomit.
Lam.4.12 | Nem hiszik vala a földnek Királyai, és e föld kerekeségének lakói, hogy az ellenség, és a háborgató béjőne Jérusálemnek kapuin.
Lam.4.13 | Az ő Prófétáinak vétkeik miatt, az ő Papjainak álnokságaik miatt, kik abban kiöntötték az igazaknak véreket.
Lam.4.14 | Tántorgottak mint a vakok az utczákon, vében megfertőztettek; mert nem lehetséges, hogy vért ne illetnének az ő ruháikkal.
Lam.4.15 | Távozzatok el, a tisztátalanok azt kiáltották nékik, távozzatok el, távozzatok el, ne illessétek! Azért elrepültek, és bujdostak; azt mondották a pogányok között: Nem térnek többé vissza, hogy ott lakoznának.
Lam.4.16 | Az Úrnak haragja oszlatta el őket, többé nem tekint reájok: mivelhogy a Papoknak orczáit nem tisztelték, és a Véneken nem könyörültek.
Lam.4.17 | Még mikor békességben valának, megfogyatkozának a mi szemeink a hijábavaló segítségnek városa miatt, a mi városunkban, mellyet vártunk a nemeztől, melly meg nem szabadíthat.
Lam.4.18 | Vadászták a mi járásinkat, hogy ne járnánk a mi utczáinkon: elközelgetett a mi végünk, bétöltek a mi napjaink, bizony eljött a mi végünk!
Lam.4.19 | A mi kergetőink gyorsabbak voltak az égen repülő saskeselyűknél, a hegyeken kergettek minket, a pusztában leselkedtek utánnunk:
Lam.4.20 | A mi életünk, tudniillik az Úr megkent Királya megfogaték az ő tőrjökben, ki felől azt mondottuk, hogy az ő árnyékában élünk a pogányok között.
Lam.4.21 | Örülj és vigadozz Edomnak leánya, ki lakozol Húcznak földében: mert még te rajtad is általmegyen a pohár, megrészegülsz, és okádol.
Lam.4.22 | Minekutánna megemésztetik a te álnokságod, óh Sionnak leánya, nem hágy téged a számkivetésben, de meglátogatja a te álnokságodat: Edomnak leánya, megjelenti a te bűneidet.

Lam.5.1 | Emlékezzél meg Uram arról a mi esett mi rajtunk, tekints reánk, és lásd meg a mi gyalázatunkat.
Lam.5.2 | A mi örökségünk szállott a kivül valókra, a mi házaink az idegenekre.
Lam.5.3 | Árvák voltunk atya nélkül, a mi anyáink ollyanok, mint az özvegyek.
Lam.5.4 | A mi vizünket árron ittuk, és a mi fáinkat pénzen vettük.
Lam.5.5 | A mi nyakunkon uralkodók miatt háborúságot szenvedtünk, fáradoztunk és nem volt nyugodalmunk.
Lam.5.6 | Kinyujtottuk kezünket az Égyiptombelieknek és az Assiriabelieknek, hogy kenyeret adnának.
Lam.5.7 | A mi atyáink vétkeztek, és nincsenek; mi pedig az ő álnokságokat hordozzuk.
Lam.5.8 | A szolgák uralkodtak rajtunk, és nem volt, ki minket kezekből kiragadna.
Lam.5.9 | Életünknek veszedelmével hozzuk vala a mi kenyerünket, a pusztában való fegyver miatt.
Lam.5.10 | A mi bőreink mint a kemencze, megfeketedtek a nagy éhség miatt.
Lam.5.11 | Sionban az asszonyokat nyomorgatták, és a szüzeket Júda városaiban.
Lam.5.12 | A Fejedelmek azoknak kezektől felakasztattak, a véneknek orczáit nem becsülték.
Lam.5.13 | A felserdült ifjakat a malomba fogták, és a gyermekek a rakás fának terhe alatt elestek.
Lam.5.14 | A vének megszüntek a kapuból, és az ifjak az ő éneklésektől.
Lam.5.15 | Megszünt a mi szívünknek öröme, siralomra fordult a mi örömünk:
Lam.5.16 | Elesett a mi fejünknek koronája: Jaj most nékünk: mert vétkeztünk!
Lam.5.17 | Ezért szomorú a mi szívünk, ezekért meghomályosodtak a mi szemeink:
Lam.5.18 | A Sion hegyéért mivelhogy elpusztult, annyira hogy rókák lakják azt!
Lam.5.19 | Te Uram örökké megmaradsz, és a te széked nemzetségről nemzetségre.
Lam.5.20 | Miért felejtkezel el örökké rólunk? elhagysz é minket sok ideig?
Lam.5.21 | Térits meg Uram minket te hozzád és megtérünk, ujitsd meg a mi napjainkat, mint vala a régi időben.
Lam.5.22 | De mindenestől megvetettél minket, felette igen megharagudtál reánk!
