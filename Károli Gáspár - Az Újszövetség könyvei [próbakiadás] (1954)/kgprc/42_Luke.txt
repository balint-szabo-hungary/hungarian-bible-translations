Luke.1.1 | Mivel sokan megkísérelték írásba foglalni azoknak az eseményeknek elbeszélését, amelyek köztünk végbementek,
Luke.1.2 | amint ránk hagyták azok, akik kezdettől fogva szemtanúi és szolgái voltak az igének:
Luke.1.3 | jónak láttam én is, aki eleitől fogva mindennek gondosan végére jártam, hogy azokat neked helyes rendben leírjam, nemes Teofilus,
Luke.1.4 | hogy teljesen megismerd azoknak a tanításoknak a megbízhatóságát, amelyek felől oktatást nyertél.
Luke.1.5 | "Heródesnek, Júdea királyának idejében élt egy Zakariás nevű pap Abija rendjéből; felesége pedig Áron leányai közül való volt, neve Erzsébet."
Luke.1.6 | Mind a ketten igazak voltak az Isten előtt és az Úrnak minden parancsolatában és rendelésében feddhetetlenül jártak.
Luke.1.7 | De nem volt nekik gyermekük, mert Erzsébet meddő volt és már mind a ketten idős emberek voltak.
Luke.1.8 | Történt pedig, hogy mikor az ő rendjének sorában papi szolgálatot végzett az Isten előtt,
Luke.1.9 | a papi tiszt szokása szerint rákerült a sor, hogy bemenjen az Úr templomába és füstölő áldozatot mutasson be.
Luke.1.10 | És a nép egész sokasága künn imádkozott a füstölő-áldozat idején.
Luke.1.11 | Ekkor megjelent neki az Úr angyala, a füstölőoltártól jobbra állva.
Luke.1.12 | És láttára megdöbbent Zakariás és félelem szállta meg.
Luke.1.13 | De az angyal azt mondta neki: Ne félj, Zakariás, mert könyörgésed meghallgattatott és feleséged, Erzsébet, fiat fog neked szülni, akit nevezz Jánosnak.
Luke.1.14 | "Ez neked örömödre és vígságodra lesz és sokan fognak örvendezni a születésén;"
Luke.1.15 | "mert nagy lesz az Úr előtt; és bort és részegítő italt nem iszik és betelik Szentlélekkel anyja méhétől fogva."
Luke.1.16 | És Izrael fiai közül sokakat megtérít az Úrhoz, az ő Istenükhöz.
Luke.1.17 | És ő előtte jár majd Illés lelkével és erejével, hogy az atyák szívét a fiakhoz térítse és az engedetleneket kegyes gondolkodásra, hogy készítsen az Úrnak tökéletes népet.
Luke.1.18 | Ekkor Zakariás így szólt az angyalnak: Miről tudhatom én ezt meg: mert én öreg vagyok és a feleségem is igen idős.
Luke.1.19 | De az angyal azt mondta neki: Én Gábriel vagyok, aki az Isten előtt állok s azért Küldettem, hogy beszéljek veled és ezeket az örvendetes dolgokat hírül adjam neked.
Luke.1.20 | "És íme megnémulsz és nem szólhatsz mindaddig a napig, amelyen ezek meglesznek; mivel nem hittél az én beszédeimnek, amelyek beteljesednek a maguk idejében."
Luke.1.21 | A nép pedig várta Zakariást és csodálkozott, hogy késik a templomban.
Luke.1.22 | És amikor kijött, nem tudott velük beszélni, amiből megértették, hogy látomást látott a templomban. Mert csak integetett nekik és néma maradt.
Luke.1.23 | És történt, hogy mikor leteltek szolgálatának napjai, elment haza.
Luke.1.24 | E napok után pedig fogant méhében felesége, Erzsébet, és teljes visszavonultságban élt öt hónapig, és ezt mondta:
Luke.1.25 | Így cselekedett velem az Úr azokban a napokban, amelyekben rám tekintett, hogy elvegye gyalázatomat az emberek között.
Luke.1.26 | A hatodik hónapban pedig elküldötte Isten Gábriel angyalt Galileának Názáret nevű városába,
Luke.1.27 | egy szűzhöz, aki a Dávid házából való József nevű férfival volt eljegyezve. A szűz neve pedig Mária
Luke.1.28 | És bemenve őhozzá, így szólt: Üdvözöllek, te kegyelembe fogadott az Úr veled van, áldott vagy te az asszonyok között.
Luke.1.29 | Ő pedig nagy zavarba jött a beszéd miatt és elgondolkozott, hogy minő köszöntés ez.
Luke.1.30 | És szólt neki az angyal: Ne félj, Mária, mert kegyelmet találtál az Istennél.
Luke.1.31 | És íme fogansz méhedben és szülsz fiat, akit nevezz Jézusnak.
Luke.1.32 | Ez nagy lesz és a Magasságos Fiának fogják hívni, és neki adja az Úr Isten az ő atyjának, Dávidnak trónját.
Luke.1.33 | "És uralkodik Jákob házán mindörökké; és országlásának nem lesz vége."
Luke.1.34 | Mária pedig így szólt az angyalnak: Hogyan lesz ez, hiszen férfit nem ismerek
Luke.1.35 | "És az angyal azt mondta neki: A Szentlélek száll reád és a Magasságos ereje árnyékoz meg téged; azért a születendőt is Szentnek hívják, Isten Fiának."
Luke.1.36 | És íme Erzsébet, a te rokonod, akit meddőnek mondanak, szintén fiút fogant öreg korában és ez már a hatodik hónapja neki.
Luke.1.37 | Mert az Istennél semmi sem lehetetlen.
Luke.1.38 | Szólott pedig Mária: íme, az Úr szolgálóleánya! Legyen velem a te beszéded szerint. És eltávozott tőle az angyal.
Luke.1.39 | "Mária pedig azokban a napokban felkelt és nagy sietve elment a hegyvidékre, Júda egyik városában;"
Luke.1.40 | bement Zakariás házába és köszöntötte Erzsébetet.
Luke.1.41 | Történt pedig, hogy mikor Erzsébet meghallotta a köszöntést, a magzat repesett az ő méhében. És megtelt Erzsébet Szentlélekkel,
Luke.1.42 | és hangos szóval kiáltott: Áldott vagy te az asszonyok között és áldott a te méhednek gyümölcse!
Luke.1.43 | És hogyan történik velem, hogy az én Uram anyja eljön hozzám?
Luke.1.44 | Mert íme, mihelyt köszöntésed hangja fülembe hatott, méhemben a magzat repesni kezdett örömében.
Luke.1.45 | És boldog az, aki hitte, hogy beteljesednek azok, amiket az Úr mondott neki.
Luke.1.46 | Akkor szólott Mária: Magasztalja az én lelkem az Urat
Luke.1.47 | és örvendez az én lelkem megtartó Istenemben,
Luke.1.48 | hogy rátekintett szolgálóleányának megalázott állapotára. Mert íme mostantól fogva boldognak mond engem minden nemzedék.
Luke.1.49 | Mert nagy dolgokat cselekedett velem a Hatalmas, és szent az ő neve!
Luke.1.50 | És irgalma nemzedékről – nemzedékre megmarad azokon akik őt félik.
Luke.1.51 | "Hatalmas dolgokat művelt karjával; szétszórta azokat, aki szívük gondolatában felfuvalkodtak."
Luke.1.52 | Ledöntötte a hatalmasokat trónjukról és felmagasztalta az alázatosakat.
Luke.1.53 | Éhezőket töltött be javakkal és gazdagokat küldött el üresen.
Luke.1.54 | Felkarolta Izraelt, az ő szolgáját, hogy megemlékezzék irgalmáról,
Luke.1.55 | amint szólott atyáinkhoz, Ábrahámhoz s az ő magvához mindörökké.
Luke.1.56 | "Mária pedig vele maradt, mintegy három hónapig; azután hazatért."
Luke.1.57 | Mikor betelt Erzsébet szülésének ideje, fiat szült.
Luke.1.58 | "És meghallották szomszédai és rokonai, hogy az Úr nagy kegyelmet cselekedett vele; és együtt örültek vele."
Luke.1.59 | "És nyolcadnapon eljöttek, hogy körülmetéljék a gyermeket; és atyja nevéről Zakariásnak akarták őt nevezni."
Luke.1.60 | "Anyja azonban szót emelt és ezt mondta: Nem; hanem legyen a neve János."
Luke.1.61 | És szóltak neki: Senki sincs rokonságodban, akit ezen a néven neveznének.
Luke.1.62 | És intettek atyjának, hogy minek akarja neveztetni?
Luke.1.63 | Az pedig táblát kért, és e szavakat írta rá: János a neve. És mindnyájan elcsodálkoztak.
Luke.1.64 | Ekkor azonnal megnyílt a szája, megoldódott a nyelve, beszélt és áldotta az Istent.
Luke.1.65 | És félelem szállott minden szomszédjukra: és Júdea egész hegyvidékén elhíresztelték mindezeket.
Luke.1.66 | És akik hallották, szívükre vették és így szóltak: vajjon mi lesz ebből a gyermekből? És az Úr keze volt vele.
Luke.1.67 | És Zakariás, az ő atyja, megtelt Szentlélekkel és prófétált:
Luke.1.68 | Áldott az Úr, Izrael Istene, mert rátekintett az ő népére és váltságot szerzett neki,
Luke.1.69 | és felemelte az üdvösség szarvát nekünk, Dávidnak, az ő gyermekének házában,
Luke.1.70 | amint szólt ősidőktől fogva szent prófétáinak szája által,
Luke.1.71 | "hogy megszabadít minket ellenségeinktől és mindazoknak kezéből, akik gyűlölnek minket;"
Luke.1.72 | hogy irgalmat cselekedjék a mi atyáinkkal és megemlékezzék szent szövetségéről,
Luke.1.73 | az esküvésről, amellyel megesküdött Ábrahámnak, a mi atyánknak, hogy megadja nekünk,
Luke.1.74 | hogy megszabadulva ellenségeink kezéből, félelem nélkül szolgáljunk neki
Luke.1.75 | szentségben és igazságban ő előtte életünk minden napján.
Luke.1.76 | "Te pedig, kis gyermek, a Magasságos prófétájának neveztetel; mert az Úr előtt jársz, hogy elkészítsd az ő útjait,"
Luke.1.77 | hogy közöld az ő népével az üdvösség ismeretét, amire a bűneik bocsánata által jutnak el
Luke.1.78 | a mi Istenünk könyörülő irgalmasságából, amellyel meglátogat minket a Naptámadat a magasságból,
Luke.1.79 | hogy megjelenjék azoknak, akik sötétségben és a halál árnyékában ülnek, hogy lábunkat a békesség útjára igazgassa.
Luke.1.80 | "A kis gyermek pedig növekedett és erősödött lélekben; és a pusztában volt mindaddig a napig, amelyen nyilvánosan fellépett Izrael előtt."

Luke.2.1 | És történt azokban a napokban, hogy Augusztus császár rendeletet adott ki, hogy az egész lakott földet Össze kell írni.
Luke.2.2 | Ez az első összeírás akkor történt, mikor Szíriában Cirénius volt a helytartó.
Luke.2.3 | És mindenki elment az összeírásra, kiki a maga városába.
Luke.2.4 | Így ment fel József is Galileából, Názáret városából Júdeába, Dávid városába, amelyet Betlehemnek neveznek, mivel Dávid házából és nemzetségéből való volt,
Luke.2.5 | hogy beírják Máriával, aki neki el volt jegyezve feleségül és várandós volt.
Luke.2.6 | És történt, hogy mikor ott voltak, elérkezett az ő szülésének ideje
Luke.2.7 | "és megszülte az ő elsőszülött fiát; és bepólyálta őt és a jászolba fektette, mivel nem volt számukra hely a vendégfogadó házban."
Luke.2.8 | Voltak pedig pásztorok azon a vidéken, akik künn a mezőn tanyáztak és őrködve vigyáztak éjtszaka nyájuk mellett.
Luke.2.9 | És az Úr angyala odaállott eléjük és az Úr fényessége körülragyogta őket, úgyhogy nagy félelemmel megfélemlettek.
Luke.2.10 | De az angyal azt mondta nekik: Ne féljetek, íme hirdetek nektek nagy örömet, mely az egész népnek öröme lesz,
Luke.2.11 | mert megszületett nektek ma a Megtartó, aki az Úr Krisztus a Dávid városában.
Luke.2.12 | Ez pedig nektek a jel: találtok egy kis gyermeket, aki bepólyálva fekszik a jászolban.
Luke.2.13 | És az angyallal hirtelen mennyei seregek sokasága jelent meg, akik dicsérték az Istent és ezt mondták:
Luke.2.14 | Dicsőség a magasságban Istennek és a földön békesség és az emberek között jóakarat.
Luke.2.15 | És történt, hogy mikor az angyalok elmentek tőlük a mennybe, a pásztorok így szóltak egymáshoz: Menjünk el egész Betlehemig és lássuk meg, ami történt, amit az Úr tudtunkra adott.
Luke.2.16 | Elmentek azért sietve és megtalálták Máriát és Józsefet, meg a jászolban fekvő kis gyermeket.
Luke.2.17 | Amikor pedig meglátták, elbeszélték mindazt, amit e gyermek felől mondtak nekik.
Luke.2.18 | És mindenki, aki hallotta, elcsodálkozott a pásztorok elbeszélésén.
Luke.2.19 | Mária pedig mindezeket a beszédeket megjegyezte és szívében forgatta.
Luke.2.20 | A pásztorok azután visszatértek, dicsőítve és magasztalva az Istent mindenért, amit hallottak és láttak, amint megmondatott nekik.
Luke.2.21 | Mikor pedig betelt a nyolc nap, hogy őt körül kellett metélni, Jézusnak nevezték el őt, amint az angyal nevezte, mielőtt fogant anyja méhében.
Luke.2.22 | Majd mikor Mózes törvénye szerint beteltek tisztulásuk napjai, felvitték őt Jeruzsálembe, hogy bemutassák az Úrnak,
Luke.2.23 | amint meg van írva az Úr törvényében, hogy minden elsőszülött fiú az Úrnak szenteltessék,
Luke.2.24 | és hogy áldozatot adjanak aszerint, amint megmondatott az Úr törvényében: egy pár gerlicét vagy két galambfiókát.
Luke.2.25 | És íme volt Jeruzsálemben egy Simeon nevű igaz és istenfélő ember, aki várta Izrael megvígasztaltatását és a Szentlélek volt rajta.
Luke.2.26 | Ennek a Szentlélek kinyilatkoztatta, hogy addig nem lát halált, amíg meg nem látja az Úrnak Krisztusát.
Luke.2.27 | "És a Lélek indításából a templomba ment; mikor a gyermek Jézust bevitték szülei, hogy érte a törvény szokása szerint cselekedjenek,"
Luke.2.28 | akkor karjaiba vette és áldotta az Istent:
Luke.2.29 | Mostan bocsátod el, Uram, a te szolgádat a te beszéded szerint, békességben,
Luke.2.30 | mert látták az én szemeim a te üdvösségedet,
Luke.2.31 | amelyet készítettél minden nép szeme láttára,
Luke.2.32 | világosságul a pogányok megvilágosítására, és népednek, Izraelnek dicsőségére.
Luke.2.33 | József pedig és az ő anyja csodálkoztak a felőle mondottakon.
Luke.2.34 | Majd megáldotta őket Simeon és így szólt Máriához, az ő anyjához: Íme ez arra rendeltetett, hogy általa sokan elessenek és felkeljenek Izraelben és jel legyen, amelynek sokan ellene mondanak,
Luke.2.35 | — még a te lelkedet is áthatja az éles kard, — hogy sok szív gondolatai nyilvánvalókká legyenek.
Luke.2.36 | És volt egy prófétaasszony, Anna, Fánuel leánya, Aser törzséből. Ez nagyon élemedett korú volt, miután hajadonkora után hét évig élt férjével,
Luke.2.37 | és már nyolcvannégy esztendős özvegy volt. Ez nem távozott a templomból, hanem böjtökkel és imádságokkal szolgált éjjel és nappal.
Luke.2.38 | Ez is odaállott ugyanabban az órában, hálát adott az Úrnak és szólott felőle mindazoknak, akik Jeruzsálem megváltását várták.
Luke.2.39 | És mikor mindent elvégeztek az Úr törvénye szerint, visszatértek Galileába, az ő városukba, Názáretbe.
Luke.2.40 | A kis gyermek pedig növekedett és erősödött lélekben, megteljesedve bölcsességgel, és az Isten kegyelme volt rajta.
Luke.2.41 | Szülei pedig évenként feljártak Jeruzsálembe a húsvét ünnepére.
Luke.2.42 | És amikor tizenkét esztendős lett, szintén felmentek Jeruzsálembe, az ünnepi szokás szerint.
Luke.2.43 | Mikor pedig az ünnepnapok elteltével hazafelé indultak, a gyermek Jézus visszamaradt Jeruzsálemben, de a szülei ezt nem vették észre.
Luke.2.44 | Azt gondolták, hogy az úti társaságban van, és egynapi járóföldet mentek és csak akkor keresték őt a rokonok és ismerősök között.
Luke.2.45 | És mikor nem találták, visszamentek Jeruzsálembe, és keresték őt.
Luke.2.46 | És harmadnapra megtalálták a templomban, a tanítómesterek között ülve, amint hallgatta és kérdezgette őket.
Luke.2.47 | És mindnyájan, akik őt hallgatták, elcsodálkoztak az értelmén és feleletein.
Luke.2.48 | És megpillantva őt, megdöbbentek és az anyja így szólt hozzá: Fiam, miért tetted ezt velünk? Íme atyád és én nagy bánattal keresünk téged.
Luke.2.49 | Ő pedig felelt nekik: Mi dolog, hogy engem kerestetek? Nem tudjátok, hogy nekem az én Atyám dolgaival kell foglalkoznom?
Luke.2.50 | De ők nem értették azt a beszédet, amit mondott nekik.
Luke.2.51 | És visszatért velük és lement Názáretbe és engedelmes volt nekik. Anyja pedig mindezeket a beszédeket gondosan megőrizte szívében.
Luke.2.52 | És Jézus gyarapodott bölcsességben, és teste állapotában és az Isten és az emberek előtt való kedvességben

Luke.3.1 | Tiberius császár uralkodásának tizenötödik esztendejében pedig, mikor Júdea helytartója Poncius Pilátus, Galilea negyedes-fejedelme Heródes, Iturea és Trahónitis tartományának negyedesfejedelme az ő testvére, Fülöp, Abiléné negyedesfejedelme meg Lizániás volt,
Luke.3.2 | Annás és Kajafás főpapsága alatt: szólt az Úr Jánoshoz, Zakariás fiához a pusztában.
Luke.3.3 | És bejárta a Jordán egész környékét, és hirdette a megtérés keresztségét a bűnök bocsánatára.
Luke.3.4 | Amint meg van írva Ésaiás próféta beszédeinek könyvében: Kiáltó szó a pusztában: Készítsétek az Úr útjai: egyengessétek ösvényeit!
Luke.3.5 | Minden völgy töltessék fel, minden hegy és halom hordassék le, és a görbe utak egyenesekké és az egyenetlenek simákká legyenek,
Luke.3.6 | és lássa meg mindenki az Isten szabadítását.
Luke.3.7 | Szólott azért a sokaságnak, amely kiment hozzá, hogy általa megkeresztelkedjék: Mérges kígyók fajzatai, ki figyelmeztetett titeket, hogy a bekövetkező harag elől meneküljetek?
Luke.3.8 | Teremjetek azért a megtéréshez méltó gyümölcsöket és ne mondogassátok magatokban: Ábrahám a mi atyánk, mert mondom nektek, hogy Isten ezekből a kövekből is támaszthat fiakat Ábrahámnak.
Luke.3.9 | A fejsze pedig már a fák gyökerére vettetett: azért minden fa, amely jó gyümölcsöt nem terem, kivágattatik és tűzre vettetik.
Luke.3.10 | És megkérdezte tőle a sokaság: Mit cselekedjünk tehát?
Luke.3.11 | Ő pedig így felelt nekik: Akinek két ruhája van, az egyiket adja oda annak, akinek nincs, és akinek ennivalója van, hasonlóképen cselekedjék.
Luke.3.12 | És vámszedők is mentek hozzá, hogy megkeresztelkedjenek és azt mondták neki: Mester, mit cselekedjünk?
Luke.3.13 | Ő pedig felelt nekik: A megszabottnál többet ne követeljetek.
Luke.3.14 | Majd megkérdezték tőle a katonák is: Hát mi mit cselekedjünk? És ő így felelt nekik: Senkit ne zsaroljatok, se ki ne fosszatok és elégedjetek meg a zsoldotokkal.
Luke.3.15 | Mikor pedig a nép feszült várakozásban volt és szívükben mind azon gondolkodtak János felő1, hogy vajjon nem Ő-e a Krisztus?
Luke.3.16 | János mindnyájuknak így felelt: Én ugyan vízzel keresztellek titeket, de jön, aki erősebb nálam és én nem vagyok méltó, hogy saruja szíját megoldjam: ő majd Szentlélekkel és tűzzel keresztel meg titeket.
Luke.3.17 | "Annak kezében ott van a szórólapát, hogy megtisztítsa szérűjét és a gabonát csűrébe takarítsa; a polyvát pedig megégeti majd olthatatlan tűzzel."
Luke.3.18 | Még sok egyébre is intette őket és hirdette az evangéliomot a népnek.
Luke.3.19 | Heródest pedig, a negyedes-fejedelmet, megfeddette Heródiás miatt, a testvérének, Fülöpnek felesége miatt és mind ama gaztettek miatt, amelyeket cselekedett.
Luke.3.20 | Mindezt Heródes még azzal tetézte, hogy Jánost tömlöcbe vettette.
Luke.3.21 | Történt pedig, hogy mikor az egész nép megkeresztelkedett és Jézus is megkeresztelkedett és imádkozott, megnyílt az ég,
Luke.3.22 | és leszállt rá a Szentlélek testi alakban, mint egy galamb és szó hangzott a mennyből: Te vagy az én szeretett Fiam, benned gyönyörködöm.
Luke.3.23 | Maga Jézus pedig, mikor működését megkezdte, mintegy harminc esztendős volt. Ő, mint gondolták, József fia volt, ez pedig Hélié,
Luke.3.24 | ez Mattáté, ez Lévié, ez Melkié, ez Jannáé, ez Józsefé,
Luke.3.25 | ez Mattatiásé, ez Ámósé, ez Naumé, ez Eslié, ez Naggaié,
Luke.3.26 | ez Maáté, ez Mattatiásé, ez Sémeié, ez Jóseké, ez Jódáé,
Luke.3.27 | ez Jóánásé, ez Kosáé, ez Zorobábelé, ez Salátielé, ez Nérié,
Luke.3.28 | ez Melkié, ez Addié, ez Kósámé, ez Elmodámó, ez Éré,
Luke.3.29 | ez Jóséé, ez Eliézeró, ez Jórimé, ez Mattáté, ez Lévié,
Luke.3.30 | ez Simeoné, ez Júdáé, ez Józsefé, ez Jónámé, ez Eliákimé,
Luke.3.31 | ez Méleáó, ez Mennáé, ez Mattátáé, ez Nátáné, ez Dávidé,
Luke.3.32 | ez Jesséé, ez Obedé, ez Boázé, ez Sálmóné, ez Naássoné,
Luke.3.33 | ez Aminádábé, az Adminé, ez Arnié? ez Esrómé, ez Fáresé, ez Júdáé,
Luke.3.34 | ez Jákobé, ez Izsáké, ez Ábrahámé, ez Táróé, az Náhóré,
Luke.3.35 | ez Serúké, ez Reué, ez Pelegé, ez Héberé, ez Seláé,
Luke.3.36 | ez Kainámé, ez Arpaksádé, ez Sémé, ez Nóéé, ez Lámeké,
Luke.3.37 | ez Metúselahé, ez Enóké, ez Járedé, ez Mahalalélé, ez Kénáné,
Luke.3.38 | ez Enósé, ez Sété, ez Ádámé, ez pedig az Istené.

Luke.4.1 | Jézus pedig Szentlélekkel telve, visszatért a Jordántól és a Lélektől vezetve a pusztában tartózkodott
Luke.4.2 | negyven napig, ahol az ördög megkísértette. És azokban a napokban nem evett semmit, de mikor azok elmúltak, megéhezett.
Luke.4.3 | És szólott hozzá az ördög: Ha Isten Fia vagy, mondd ennek a kőnek, hogy változzék kenyérré.
Luke.4.4 | Jézus azonban felelt neki: Meg van írva, hogy nemcsak kenyérrel él az ember, hanem Istennek minden igéjével.
Luke.4.5 | Majd felvitte őt az ördög egy magas hegyre, megmutatta neki a világ minden országát egy pillanat alatt,
Luke.4.6 | és így szóit neki az ördög: Neked adom mindezt a hatalmat és azoknak dicsőségét, mert nekem adatott ez és én annak adom, akinek akarom.
Luke.4.7 | Azért, ha leborulsz előttem, mindez a tiéd lesz.
Luke.4.8 | Jézus pedig így felelt neki: Távozz, Sátán! Az Urat, a te Istenedet imádd és csak neki szolgálj.
Luke.4.9 | "Azután Jeruzsálembe vitte őt és a templom párkányára állította és azt mondta neki: Ha Isten Fia vagy, vesd le magadat innét;"
Luke.4.10 | "mert meg van írva: Az ő angyalainak parancsol felőled, hogy őrizzenek meg téged;"
Luke.4.11 | és: Kezükön hordoznak majd téged, hogy soha meg ne üsd lábadat a kőben.
Luke.4.12 | Jézus pedig azt mondta neki: Megmondatott: Ne kísértsd az Urat, a te Istenedet.
Luke.4.13 | És miután az ördög elvégzett minden kísértést, eltávozott tőle egy időre.
Luke.4.14 | Jézus pedig visszatért a Lélek erejével Galileába és elterjedt felőle a hír az egész környéken.
Luke.4.15 | És tanított zsinagógáikban és mindenki dicsőítette.
Luke.4.16 | És elment Názáretbe, ahol felnövekedett és szokása szerint bement szombatnapon a zsinagógába és felállott olvasni.
Luke.4.17 | És Ésaiás próféta könyvét adták oda neki s amint a könyvet kinyitotta, arra a helyre talált, ahol ez volt megírva:
Luke.4.18 | "Az Úr Lelke van rajtam, mivel felkent engem, hogy a szegényeknek az evangéliomot hirdessem; elküldött engem, — hogy a töredelmes szívűeket meggyógyítsam — hogy a foglyoknak szabadulást hirdessek és a vakoknak szemük megnyílását, hogy szabadon bocsássam a lesújtottakat, (A 18. versben gondolatjel közé tett szavak a legrégibb kéziratokban nincsenek meg.)"
Luke.4.19 | hogy hirdessem az Úr kedves esztendejét.
Luke.4.20 | Azután a könyvet becsukta, oda adta a szolgának és leült. És a zsinagógában mindenkinek a szeme rajta függött.
Luke.4.21 | Ő pedig kezdett hozzájuk szólani: Ma teljesedett be ez az írás, amelyet éppen most hallottatok.
Luke.4.22 | És mindnyájan tetszésüket nyilvánították és álmélkodtak a kedves szavakon, amelyek az ő szájából származtak és ezt mondták: Nem a József fia ez?
Luke.4.23 | És felelt nekik: Bizonyára azt a közmondást idézitek nekem: Orvos, gyógyítsd meg magadat! Amiről hallottuk, hogy Kapernaumban megtörtént, cselekedd meg mindazt itt, a te hazádban is.
Luke.4.24 | Majd így folytatta: Bizony mondom nektek, hogy egy próféta sem kedves a maga hazájában.
Luke.4.25 | "De igazán mondom nektek, hogy Illés idejében sok özvegyasszony volt Izraelben, mikor az ég három esztendeig és hat hónapig be volt zárva, úgyhogy az egész tartományban nagy éhínség támadt;"
Luke.4.26 | ám azok közül senkihez sem küldetett Illés, csak Szidon vidékén Sareptába egy özvegyasszonyhoz.
Luke.4.27 | És Elizeus próféta idejében sok bélpoklos volt Izraelben, de azok közűl egy sem tisztult meg, csak a szír Námán.
Luke.4.28 | És a zsinagógában mindnyájan haraggal teltek meg, mikor ezeket hallották.
Luke.4.29 | És felkeltek és kiűzték őt a városon kívül és felvitték annak a hegynek a szélére, amelyen városuk épült, hogy letaszítsák onnan.
Luke.4.30 | Ő azonban áthaladva köztük, eltávozott.
Luke.4.31 | És lement Kapernaumba, Galilea városába és tanította őket szombatnapokon.
Luke.4.32 | És csodálkoztak tanításán, mert beszéde hatalmas volt.
Luke.4.33 | És volt a zsinagógában egy tisztátalan, ördögi lélektől megszállott ember, aki fennhangon kiállott:
Luke.4.34 | Hah, mi közünk hozzád, názáreti Jézus? Azért jöttél, hogy elpusztíts minket? Tudom, ki vagy: az Isten Szentje!
Luke.4.35 | Jézus azonban megdorgálta őt: Némulj meg és menj ki belőle! És az ördög odadobta őt közéjük, eltávozott belőle és semmit sem ártott neki.
Luke.4.36 | Ekkor mindnyájan elcsodálkoztak s egymás között beszélve, így szóltak: Mi dolog ez, hogy hatalommal és erővel parancsol a tisztátalan lelkeknek, és azok eltávoznak?
Luke.4.37 | És elterjedt a hír felőle a környék minden helyén.
Luke.4.38 | Azután a zsinagógából eltávozott és Simon házába ment. Simon napa pedig nagy lázban szenvedett és könyörögtek neki érette.
Luke.4.39 | És hozzálépett, föléje hajolt, megdorgálta a lázat és az elhagyta őt. Ő pedig azonnal felkelt és szolgált nekik.
Luke.4.40 | A nap lementével pedig mindazok, akiknek különféle bajban szenvedő betegeik voltak, hozzá vitték azokat, ő pedig mindegyikükre rátette a kezét és meggyógyította őket.
Luke.4.41 | Sokakból pedig az ördögök is kimentek és ezt kiáltozták: Te vagy az Isten Fia! De ő megdorgálta és nem engedte őket beszélni, mivel tudták, hogy ő a Krisztus.
Luke.4.42 | Napkeltekor pedig eltávozott és egy puszta helyre ment, a sokaság azonban felkereste őt. Odamentek hozzá és tartóztatták, hogy ne menjen el tőlük.
Luke.4.43 | Ő azonban azt mondta nekik: Más városoknak is hirdetnem kel1 az Isten országának evangéliumát, mert azért küldettem.
Luke.4.44 | És hirdette az igét Júdea zsinagógáiban.

Luke.5.1 | És történt, hogy mikor a sokaság hozzá tódult és hallgatta az Isten igéjét, ő a Genezáret tavánál állott.
Luke.5.2 | "És látott két hajót állani a tavon; a halászok pedig, miután azokból kiszállottak, hálóikat mosták."
Luke.5.3 | Ő pedig az egyik hajóra szállva, amelyik Simoné volt, kérte őt, hogy vigye egy kissé beljebb a parttól. És ahogy leült, a hajóból tanította a sokaságot.
Luke.5.4 | Mikor pedig bevégezte a tanítást, így szólt Simonnak: Evezz a mélyre és vessétek ki hálóitokat fogásra.
Luke.5.5 | "És Simon ezt felelte neki: Mester, bár egész éjtszaka, fáradtunk, mégsem fogtunk semmit; de azért a te parancsodra bevetem a hálót."
Luke.5.6 | Mihelyt ezt megtették, igen sok halat kerítettek be, úgyhogy szakadozott a hálójuk.
Luke.5.7 | Intettek azért társaiknak, akik a másik hajóban voltak, hogy jöjjenek és segítsenek nekik. Azok odamentek és megtöltötték mind a két hajót, úgyhogy csaknem elsüllyedtek.
Luke.5.8 | Mikor ezt Simon Péter látta, Jézus lábai elé borult és azt mondta: Menj el tőlem, Uram, mert én bűnös ember vagyok.
Luke.5.9 | Mert nagy félelem fogta el őt és mindazokat, akik vele voltak, a halfogás miatt.
Luke.5.10 | "Hasonlóképen Jakabot és Jánost is, Zebedeus fiait, akik Simonnak társai voltak. És szólott Simonhoz Jézus: Ne félj; mostantól fogva embereket fogsz."
Luke.5.11 | Majd a hajókat a szárazra vonva, elhagyták mindenüket és követték őt.
Luke.5.12 | Mikor az egyik városban tartózkodott, íme volt ott egy poklossággal teljes ember. Mikor ez Jézust meglátta, arcra borulva kérte őt: Uram, ha akarod, megtisztíthatsz engem.
Luke.5.13 | Ekkor kinyújtotta kezét, megérintette őt s ezt mondta: Akarom, tisztulj meg! És azonnal eltávozott róla a poklosság.
Luke.5.14 | És megparancsolta neki, hogy senkinek se mondja el azt, hanem: Menj — szólt —, mutasd meg magadat a papnak és vígy áldozatot a megtisztulásodért, amint Mózes parancsolta, bizonyságul nekik.
Luke.5.15 | "A hír azonban csak annál jobban terjedt felőle; és nagy sokaság gyűlt össze, hogy hallgassák őt és hogy meggyógyuljanak általa betegségeikből."
Luke.5.16 | De ő félrevonult a pusztába és imádkozott.
Luke.5.17 | És történt egy napon, hogy tanított. És ott ültek a farizeusok és törvénytudók, akik Galileának és Júdeának minden falujából és Jeruzsálemből jöttek. És az Úr ereje volt vele, hogy gyógyítson.
Luke.5.18 | Ekkor íme férfiak egy gutaütött embert vittek oda ágyon és igyekeztek őt bevinni és eléje tenni.
Luke.5.19 | De mivel a sokaság miatt nem találtak utat-módot, miként vigyék be, felmentek a háztetőre és a cseréphéjazaton át bocsátották le őt ágyastul Jézus elé a középre.
Luke.5.20 | Amikor látta hitüket, így szólt: Ember, megbocsáttattak a te bűneid.
Luke.5.21 | Akkor az írástudók és farizeusok elkezdtek tanakodni: Kicsoda ez, hogy káromlást mond? Kicsoda bocsáthat meg bűnöket, hacsak nem egyedül az Isten?
Luke.5.22 | Jézus pedig ismerte gondolataikat és így felelt nekik: Miért tanakodtok szívetekben?
Luke.5.23 | Mi könnyebb: azt mondani-e: Megbocsáttattak néked a te bűneid, — vagy ezt mondani: Kelj fel és járj!?
Luke.5.24 | Hogy pedig megtudjátok, hogy az Ember Fiának van hatalma a földön megbocsátani a bűnöket — így szólt a gutaütöttnek: Neked mondom, kelj fel, vedd fel az ágyadat és eredj haza.
Luke.5.25 | Akkor az szemük láttára rögtön felkelt, felvette azt, amin feküdt és elment haza, dicsőítve az Istent.
Luke.5.26 | És mindnyájukat csodálkozás fogta el és dicsőítették az Istent és megteltek félelemmel, és ezt mondták. Bizony, hihetetlen dolgokat láttunk ma!
Luke.5.27 | Ezek után pedig kiment és meglátott egy Lévi nevű vámszedőt, aki a vámnál ült s azt mondta neki: Kövess engem.
Luke.5.28 | És az mindent otthagyva, felkelt és követte őt.
Luke.5.29 | És Lévi nagy lakomát készített neki a házában, sok vámszedő és más ember volt ott, akik vele együtt telepedtek asztalhoz.
Luke.5.30 | És a farizeusok és írástudók zúgolódtak és így szóltak tanítványaihoz: Miért esztek, isztok a vámszedőkkel és bűnösökkel együtt?
Luke.5.31 | És Jézus válaszul azt mondta nekik: Nincs szükségük az egészségeseknek orvosra, hanem a betegeknek.
Luke.5.32 | Nem azért jöttem, hogy az igazakat hívjam megtérésre, hanem a bűnösöket.
Luke.5.33 | "Azok pedig így szóltak neki: Mi az oka, hogy János tanítványai gyakorta böjtölnek és imádkoznak, valamint a farizeusokéi is; a te tanítványaid pedig esznek és isznak?"
Luke.5.34 | Jézus így felelt: Rábírhatjátok-e a násznépet, hogy böjtöljön, amíg a vőlegény velük van?
Luke.5.35 | De eljönnek a napok, mikor a vőlegény elvétetik tőlük, akkor majd böjtölnek azokban a napokban.
Luke.5.36 | És mondott nekik példázatot is: Senki sem szakít foltot új ruhából, hogy ócska ruhára tegye azt, különben az újat is elszakítja, és az ócska ruhához sem illik az újból való folt,
Luke.5.37 | És senki sem tölti az új bort régi tömlőkbe, különben az új bor szétszakítja a tömlőket, és elfolyik, a tömlők pedig tönkremennek.
Luke.5.38 | Hanem az új bort új tömlőkbe keli tölteni.
Luke.5.39 | És senki sem kíván újat, aki óbort ihatik, mert azt mondja: Jobb az ó.

Luke.6.1 | Történt pedig egy szombatnapon, hogy vetések között ment át és tanítványai kalászokat szaggatva és kezükkel kimorzsolva, ették azokat.
Luke.6.2 | Némelyek pedig a farizeusok közül így szóltak: Miért teszitek azt, amit szombatnapokon nem szabad tenni?
Luke.6.3 | És Jézus így felelt nekik: Nem olvastátok, amit Dávid cselekedett, mikor megéhezett ő és akik vele voltak?
Luke.6.4 | Hogyan ment be az Úr házába, hogyan vette el és ette meg a felrakott szent kenyereket és adta azoknak is, akik vele voltak? Pedig azokat nem szabad másnak megenni, csak a papoknak.
Luke.6.5 | És szólt nekik: Az Ember Fia ura a szombatnak.
Luke.6.6 | Egy másik szombaton pedig a zsinagógába ment és tanított. És volt ott egy ember, akinek jobb keze béna volt.
Luke.6.7 | Az írástudók és farizeusok pedig leselkedtek rá, vajjon gyógyít-e majd szombatnapon, hogy vádat találjanak ellene.
Luke.6.8 | Ő azonban ismerve gondolataikat, így szólt a béna kezű embernek: Kelj fel és állj a középre! Az felkelt és odaállt,
Luke.6.9 | Szólott azért nekik Jézus: Valamit kérdezek tőletek: Szabad-e szombaton jót tenni, vagy rosszat cselekedni? é etet menteni vagy elpusztítani?
Luke.6.10 | És körültekintve mindnyájukon, így szólt neki: Nyújtsd ki a kezedet! Az pedig úgy tett, és meggyógyult a keze és olyan éppé lett, mint a másik.
Luke.6.11 | Azok pedig oktalan dühvel teltek el és egymás között arról beszélgettek, mit cselekedjenek Jézussal
Luke.6.12 | És történt azokban a napokban, hogy a hegyre imádkozni és az éjtszakát az Istenhez való imádkozásban töltötte.
Luke.6.13 | És mikor megvirradt, előszólította tanítványait, és kiválasztott azok közül tizenkettőt, akiket apostoloknak is nevezett:
Luke.6.14 | Simont, akinek a Péter nevet is adta, és Andrást, az ő testvérét, Jakabot és Jánost, Fülöpöt és Bertalant,
Luke.6.15 | "Mátét és Tamást, Jakabot, Alfeus fiát, és Simont, a zélótát;"
Luke.6.16 | Júdást, Jakab fiát és Iskáriótes Júdást, aki árulóvá lett.
Luke.6.17 | És miután lement velük, megállott egy síkságon ő és tanítványainak serege és a népnek nagy sokasága az egész Júdeából és Jeruzsálemből, a tengermelléki Tírusból és Szidonból. Ezek azért mentek oda, hogy hallgassák és meggyógyuljanak betegségeikből.
Luke.6.18 | És akiket tisztátalan lelkek gyötörtek, meggyógyultak.
Luke.6.19 | És az egész sokaság igyekezett őt megérinteni, mert erő áradt ki belőle és mindenkit meggyógyított.
Luke.6.20 | Ő pedig felemelte tekintetét tanítványaira és így szólt: Boldogok vagytok, ti szegények, mert tiétek az Isten országa.
Luke.6.21 | "Boldogok vagytok ti, akik most éheztek: mert megelégültök. Boldogok vagytok ti, akik most sírtok, mert nevetni fogtok;"
Luke.6.22 | Boldogok vagytok, ha gyűlölnek titeket az emberek, ha kirekesztenek, ha szidalmaznak és kivetik a neveteket, mint gonosz nevet, az Ember Fiáért.
Luke.6.23 | Örüljetek azon a napon és ujjongjatok! Mert íme, a ti jutalmatok bőséges a mennyben, hiszen ugyanígy bántak atyáik a prófétákkal.
Luke.6.24 | De jaj nektek, gazdagok: mert elvettétek vigasztalásotokat!
Luke.6.25 | Jaj nektek, kik most beteltetek, mert éhezni fogtok! Jaj nektek, kik most nevettek: mert gyászolni és sírni fogtok!
Luke.6.26 | Jaj nektek, ha minden ember jót mond felőletek: mert éppen így cselekedtek a hamis prófétákkal az ő atyáik!
Luke.6.27 | De nektek mondom akik engem hallgattok: szeressétek ellenségeiteket, tegyetek jót azokkal, akik gyűlölnek titeket.
Luke.6.28 | "Áldjátok azokat, akik átkoznak titeket; imádkozzatok azokért, akik gyaláznak titeket."
Luke.6.29 | "Annak, aki megüti egyik orcádat, tartsd oda a másikat is; és attól, aki elveszi a felsőruhádat, ne tagadd meg az alsóruhát sem."
Luke.6.30 | "Adj mindenkinek, aki kér tőled; és attól, aki elveszi a tiédet, ne követeld vissza."
Luke.6.31 | És amint akarjátok, hogy az emberek veletek cselekedjenek, ti is úgy cselekedjetek azokkal.
Luke.6.32 | Mert ha azokat szeretitek, akik titeket szeretnek, milyen jutalmatok van? Hiszen a bűnösök is szeretik azokat, akik őket szeretik.
Luke.6.33 | És ha azokkal tesztek jót, akik veletek jót tesznek, milyen jutalmatok van? Hiszen a bűnösök is ugyanezt cselekszik.
Luke.6.34 | És ha azoknak adtok kölcsönt, akiktől remélitek, hogy visszakapjátok, milyen jutalmatok van? Hiszen a bűnösök is adnak kölcsönt a bűnösöknek, hogy ugyanannyit kapjanak vissza.
Luke.6.35 | Ti ellenben szeressétek ellenségeiteket, tegyetek jót és adjatok kölcsönt, semmit sem várva érte: és a ti jutalmatok bőséges lesz és a Magasságosnak fiai lesztek, mert ő jóságos a háládatlanok és gonoszok iránt.
Luke.6.36 | Legyetek azért irgalmasak, mint a ti Atyátok is irgalmas.
Luke.6.37 | Ne ítéljetek és nem ítéltettek! Ne kárhoztassatok és nem lesz kárhoztatástok! Bocsássatok meg és nektek is megbocsáttatik.
Luke.6.38 | Adjatok és nektek is adatik: jó, megnyomott, megrázott, megtetézett mértékkel adnak majd az öletekbe. Mert amilyen mértékkel mértek, olyan mértékkel mérnek viszonzásul nektek.
Luke.6.39 | Példázatot is mondott nekik: vajjon vak vezetheti-e a világtalant? Avagy nem esnek-e mind a ketten a verembe?
Luke.6.40 | A tanítvány nem feljebbvaló a mesterénél, hanem mikor mindent megtanult, akkor lesz olyan, mint a mestere.
Luke.6.41 | Miért nézed a szálkát, amely a te atyádfia szemében van, a gerendát pedig, amely a saját szemedben van, nem veszed észre?
Luke.6.42 | "vajjon hogyan mondhatod a te atyádfiának: Atyámfia, hadd vegyem ki a szálkát a te szemedből! Te magad pedig a saját szemedben a gerendát nem látod? Képmutató; vedd ki először a gerendát a te szemedből s csak azután láss hozzá, hogy kivedd a szálkát a te atyádfia szeméből."
Luke.6.43 | Nem jó fa az, amely rossz gyümölcsöt terem. És hasonlóképen nem rossz fa az, amely jó gyümölcsöt terem.
Luke.6.44 | Mert minden fát a maga gyümölcséről ismernek meg. Mert tövisről nem szednek fügét, a csipkebokorról sem szednek szőlőt.
Luke.6.45 | A jó ember az ő szíve jó kincséből hozza elő a jót és a gonosz ember a gonoszból hozza elő a gonoszt. Mert a szív teljességéből szól a száj.
Luke.6.46 | Miért mondjátok nekem: Uram, Uram! és nem cselekszitek, amiket mondok?
Luke.6.47 | Mindenki, aki hozzám jön és hallgatja beszédeimet és cselekszi azokat, megmutatom nektek, kihez hasonló.
Luke.6.48 | Hasonló valamely házépítő emberhez, aki mélyre ásott és kősziklára vetette a fundámentomot. Mikor aztán kiöntött az árvíz, a folyó beleütközött abba a házba, de nem ingathatta meg, mert — jól volt megépítve. — (A 48. versben gondolatjel közé tett szavak helyett egyes kéziratokban ez olvasható: szikla volt az alapja.)
Luke.6.49 | Aki viszont hallgatja, de nem tartja meg, hasonló ahhoz az emberhez, aki házát a földre építette fundamentum nélkül. Mikor ebbe beleütközött a folyó, azonnal összeomlott és nagy lett annak a háznak a romlása.

Luke.7.1 | Mikor pedig minden beszédét elvégezte a nép füle hallatára, bement Kapernaumba.
Luke.7.2 | Egy százados szolgája pedig, akit ura nagyon kedvelt, beteg volt és már haldoklott.
Luke.7.3 | Mikor pedig az hallott Jézusról, elküldte hozzá a zsidók véneit, és kérte őt, hogy jöjjön el és gyógyítsa meg a szolgáját.
Luke.7.4 | Azok tehát odamentek Jézushoz és igen kérték őt: Méltó, hogy ezt megtedd neki,
Luke.7.5 | mert szereti népünket, a zsinagógát is ő építtette nekünk.
Luke.7.6 | Jézus tehát elment velük. Mikor pedig már nem volt messze a háztól, a százados eléje küldte barátait ezzel az üzenettel: Uram, ne fáradj, mert nem vagyok méltó arra, hogy hajlékomba jöjj.
Luke.7.7 | Ezért magamat sem tartottam méltónak arra, hogy hozzád menjek. Hanem csak szóval mondd: és meg kell gyógyulnia az én szolgámnak.
Luke.7.8 | "Mert én is felsőbbség alá vetett ember vagyok, nekem is vannak alárendelt katonáim és ha egyiknek azt mondom: Menj! elmegy; a másiknak: Jöjj! idejön és ha a szolgámnak szólok: Tedd meg ezt! megteszi."
Luke.7.9 | Mikor pedig Jézus ezeket hallotta, elcsodálkozott rajta és hátrafordulva, ezt mondta az őt követő sokaságnak: Mondom nektek: ilyen hitet Izraelben sem találtam.
Luke.7.10 | És amikor a küldöttek visszatértek a házba, a szolgát egészségben találták.
Luke.7.11 | Nem sokkal azután történt, hogy egy Nain nevű városba ment és vele mentek tanítványai és nagy sokaság. (A 11. vers egyes kéziratokban így kezdődik: Történt másnap,)
Luke.7.12 | Mikor pedig a város kapujához közelített, íme, egy halottat hoztak ki, egy anyának egyetlen fiát, egy özvegyasszonyét, akit a városból nagy sokaság kísért.
Luke.7.13 | És mikor látta őt az Úr, megesett a szíve rajta és így szólt neki: Ne sírj!
Luke.7.14 | És odalépve, megérintette a koporsót, a halottvivők pedig megállottak. És szólt: Ifjú, mondom neked, kelj fel!
Luke.7.15 | Ekkor a halott felült és beszélni kezdett. És átadta őt az anyjának.
Luke.7.16 | "És mindnyájukat félelem fogta el és dicsőítették az Istent: Nagy próféta támadt köztünk; és: Az Isten meglátogatta az ő népét."
Luke.7.17 | És elterjedt felőle ez a hír egész Júdeában s a környéken mindenütt.
Luke.7.18 | És Jánosnak mindezeket hírül vitték a tanítványai. Ekkor János előszólított kettőt a tanítványai közül,
Luke.7.19 | és elküldötte őket az Úrhoz ezzel az üzenettel: Te vagy-e az Eljövendő, vagy mást várjunk?
Luke.7.20 | Mikor azért azok a férfiak odaérkeztek hozzá, így szóltak: Keresztelő János küldött minket hozzád ezzel az üzenettel: Te vagy-e az Eljövendő, vagy mást várjunk?
Luke.7.21 | Abban az órában pedig sok embert gyógyított meg betegségéből, csapásokból, gonosz lelkektől és sok vaknak adta vissza szeme világát.
Luke.7.22 | És Jézus így felelt nekik: Menjetek el, adjátok hírül Jánosnak, amiket láttatok és hallottatok: vakok ismét látnak, sánták járnak, poklosok megtisztulnak, siketek hallanak, halottak feltámadnak, a szegényeknek az evangélium prédikáltatik.
Luke.7.23 | És boldog az, aki nem botránkozik meg bennem.
Luke.7.24 | Miután János követei elmentek, Jánosról kezdett beszélni a sokaságnak: Miért mentetek ki a pusztába? Szélingatta nádszálat látni?
Luke.7.25 | Hát miért mentetek ki? Puha ruhákba öltözött embert látni? Íme akik pompás öltözetben és bőségben élnek, a királyok palotáiban vannak.
Luke.7.26 | De hát miért mentetek ki? Prófétát látni? Bizony mondom nektek: prófétánál is nagyobbat.
Luke.7.27 | Ez az, aki felől meg van írva: Íme én elküldöm követemet a te orcád előtt, aki elkészíti előtted a te útadat.
Luke.7.28 | Mert mondom nektek, hogy azok között, akik asszonytól születtek, senki sem nagyobb Jánosnál, de aki legkisebb az Isten országában, nagyobb őnála.
Luke.7.29 | És mikor ezt hallotta az egész nép és a vámszedők, elismerték, hogy Isten igaz és megkeresztelkedtek János keresztségével.
Luke.7.30 | A farizeusok pedig és a törvénytudók elvetették Isten rájuk vonatkozó akaratát és nem keresztelkedtek meg általa.
Luke.7.31 | Kihez hasonlítsam azért e nemzedék embereit? És kihez hasonlók? (A 31. vers egyes kéziratokban így kezdődik: Az Úr ezután így szólt)
Luke.7.32 | "Hasonlók a piacon ülő gyermekekhez, akik egymásnak így kiáltanak: Fuvoláztunk nektek, de nem táncoltatok; gyászéneket énekeltünk és nem sírtatok."
Luke.7.33 | Mert eljött Keresztelő János, aki sem kenyeret nem eszik, sem bort nem iszik és ezt mondjátok: Ördög van benne.
Luke.7.34 | Eljött az Ember Fia, aki eszik és iszik és ezt mondjátok: Íme, a nagyétű és részeges ember, vámszedők és bűnösök barátja.
Luke.7.35 | De az isteni bölcsességet minden gyermek igazolta. (A 35. vers több régi kéziratban úgy olvasható, mint Mt 11:19 utolsó mondata.)
Luke.7.36 | Az egyik farizeus pedig arra kérte őt, hogy egyék vele. Bement azért a farizeus házába és asztalhoz telepedett.
Luke.7.37 | És íme volt abban a városban egy bűnös asszony. Ez megtudta, hogy ő a farizeus házában asztalhoz telepedett, hozott egy alabástrom szelence kenetet,
Luke.7.38 | megállott hátul az ő lábánál, sírva, könnyeivel kezdte öntözni a lábát és hajával törölte meg, miközben csókolgatta a lábát és megkente drága kenettel.
Luke.7.39 | Mikor pedig ezt látta a farizeus, aki őt meghívta, így szólt magában: Ha ez próféta volna, tudná, ki és miféle ez az asszony, aki őt érinti: mert bűnös.
Luke.7.40 | Ekkor Jézus ezt mondta neki: Simon, valami mondanivalóm van neked. És az szólt: Mester, mondd.
Luke.7.41 | Egy hitelezőnek két adósa volt: az egyik ötszáz dénárral tartozott neki, a másik pedig ötvennel.
Luke.7.42 | És mivel nem volt nekik miből megadniuk, mind a kettőnek elengedte. Közülök tehát melyik szereti őt jobban?
Luke.7.43 | Simon pedig így felelt: Azt gondolom, az, akinek többet engedett el. És szólt neki: Helyesen ítéltél.
Luke.7.44 | Majd az asszonyhoz fordulva, ezt mondta Simonnak: Látod ezt az asszonyt? Bejöttem a házadba: vizet a lábamra nem adtál, ez pedig könnyeivel Öntözte lábamat és hajával törölte meg.
Luke.7.45 | Te nem csókoltál meg engem, ez pedig azóta, hogy bejöttem, szüntelenül csókolgatja a lábamat.
Luke.7.46 | Olajjal a fejemet nem kented meg, ez pedig drága kenettel kente meg a lábamat.
Luke.7.47 | Ezért azt mondom neked: Az ő sok bűne azért bocsáttatott meg, mert igen szeretett. Akinek pedig kevés bocsáttatik meg, kevésbé szeret.
Luke.7.48 | Majd így szólt annak: Megbocsáttattak a te bűneid.
Luke.7.49 | És akik együttültek vele az asztalnál, kezdték magukban mondani: Kicsoda ez, hogy a bűnöket is megbocsátja?
Luke.7.50 | Szólott pedig az asszonynak: A te hited megtartott téged. Eredj el békességgel

Luke.8.1 | És nem sokkal azután városról-városra és faluról-falura járt, prédikálva és hirdetve az Isten országát és vele volt a tizenkettő,
Luke.8.2 | és néhány asszony, akiket gonosz lelkektől és betegségekből gyógyított meg, Mária, akit magdalainak neveznek, akiből hét ördög ment ki,
Luke.8.3 | és Johanna, Kúzának, Heródes intézőjének felesége, és Zsuzsanna és sok más asszony, akik az ő vagyonukból szolgáltak nekik.
Luke.8.4 | Mikor pedig nagy sokaság gyűlt össze, és minden városból mentek hozzá, szólott példázat által:
Luke.8.5 | "Kiment a magvető, hogy elvesse a gabonáját; és vetés közben némelyik mag az útfélre esett, és eltaposták és az égi madarak megették."
Luke.8.6 | És némelyik sziklás földbe esett, de mihelyt kikelt, elszáradt, mert nem volt nedvessége.
Luke.8.7 | Némelyik a tövisek közé esett és a tövisek vele együtt növekedtek és megfojtották azt.
Luke.8.8 | Némelyik pedig a jó földbe esett és mikor felnőtt, százszoros termést hozott. Mikor ezeket mondta, így kiáltott: Akinek van füle a hallásra, hallját
Luke.8.9 | És megkérdezték tőle tanítványai: mit jelent ez a példázat?
Luke.8.10 | "ő pedig azt mondta nekik: Nektek meg adatott, hogy az Isten országának titkait ismerjétek; a többieknek ellenben példázatokban szólok, hogy látván ne lássanak és hallván ne értsenek."
Luke.8.11 | A példázat pedig ezt jelenti: a mag az Isten igéje.
Luke.8.12 | "Az útfélre hullottak pedig azok, akik hallják; azután eljön az ördög és kikapja az igét a szívükből, hogy ne higgyenek és ne üdvözüljenek."
Luke.8.13 | És a sziklás földben levők azok, akik mikor hallják, örömmel fogadják az igét, de ezeknek nincs gyökerük, csak ideig-óráig hisznek, ám a kísértés idején elszakadnak.
Luke.8.14 | És amelyik a tövisek közé esett, azokat jelenti, akik hallották, de elmentek és az élet gondjai, gazdagsága és gyönyörűségei megfojtják őket és termésük nem érik be.
Luke.8.15 | Amelyik pedig jó földbe esik, azokat jelenti, akik a hallott igét tiszta és jó szívvel megtartják és termést hoznak állhatatossággal.
Luke.8.16 | Aki lámpást gyújt, nem takarja le edénnyel, ágy alá sem rejti, hanem lámpatartóra teszi, hogy a belépők lássák a világosságot.
Luke.8.17 | Mert nincs oly titok, amely nyilvánvalóvá ne lenne, és nincs oly rejtett dolog, amely ki ne tudódnék és világosságra ne jönne.
Luke.8.18 | Vigyázzatok tehát, hogyan hallgatjátok. Mert akinek van, annak adatik és akinek nincs, még az is elvétetik tőle, amiről azt gondolja, hogy az övé.
Luke.8.19 | Odamentek pedig hozzá az anyja és testvérei, de nem tudtak hozzájutni a sokaság miatt.
Luke.8.20 | És tudtára adták neki: Anyád és testvéreid künn állanak és látni akarnak téged.
Luke.8.21 | Ő pedig azt mondta nekik: Az én anyám és testvéreim azok, akik az Isten igéjét hallgatják és cselekszik.
Luke.8.22 | Történt pedig egy nap, hogy tanítványaival együtt hajóra szállt és így szólt nekik: Menjünk át a tó túlsó partjára. És elindultak.
Luke.8.23 | Hajózásuk közben azonban elszenderedett. És szélvész csapott le a tóra, és a hajó kezdett vízzel megtelni, úgyhogy veszedelemben voltak.
Luke.8.24 | Ekkor odamenve hozzá, felkeltették őt s ezt mondták: Mester, Mester, elveszünk! Ő pedig felkelt, megdorgálta a szelet és a hullámokat, és azok elültek és csendesség lett.
Luke.8.25 | És szólt hozzájuk: Hol van a ti hitetek? Ők pedig féltek és csodálkoztak, és ezt mondták egymásnak: Ugyan kicsoda ez, hogy a szeleknek is parancsol, a víznek is és azok engednek neki?
Luke.8.26 | És áteveztek a gadarénusok földjére, amely Galileával szemben van.
Luke.8.27 | És mikor kiment a szárazföldre, egy ember jött eléje a városból, akiben ördögök voltak, úgyhogy hosszú időtől fogva nem vett magára ruhát, és nem házban lakott, hanem sírboltokban.
Luke.8.28 | Mikor ez meglátta Jézust, felkiáltott, lába elé borult és fennhangon így szólt: Mi közöm hozzád, Jézus, magasságos Isten Fia? Kérlek, ne gyötörj engem!
Luke.8.29 | Mert azt parancsolta annak a tisztátalan léleknek, hogy menjen ki az emberből. Mert az gyakran megragadta őt, úgyhogy láncokkal és békókkal megkötözve őrizték, de ő elszaggatta a kötelékeket és az ördög a pusztába űzte.
Luke.8.30 | Jézus pedig megkérdezte őt: Mi a neved? És ő szólt: Légió, — mert sok ördög ment bele.
Luke.8.31 | És kérték őt: Ne parancsolja nekik, hogy a mélységbe menjenek.
Luke.8.32 | Volt pedig ott egy nagy disznócsorda, amely a hegyen legelészett. És kérték őt, engedje meg nekik, hogy azokba menjenek. És megengedte nekik.
Luke.8.33 | És miután az ördögök kijöttek az emberből, belementek a disznókba, és a disznócsorda a meredekről a tóba rohant és belefulladt.
Luke.8.34 | A pásztorok pedig, mikor látták, hogy mi történt, elfutottak és elmenve, hírül adták a dolgot a városban és a falvakban.
Luke.8.35 | Akkor kimentek az emberek, hogy megnézzék, mi történt, és mikor Jézushoz értek, ott találták azt az embert, akiből az ördögöket kiűzte, felöltözve és eszénél, a Jézus lábánál ülve. És megijedtek.
Luke.8.36 | Elbeszélték pedig nekik a szemtanúk is, hogyan gyógyult meg az ördöngös.
Luke.8.37 | És kérte őt a gadarenusok vidékének egész lakossága, hogy menjen el tőlük. Mert nagy félelem fogta el őket. Ő pedig hajóra szállt és visszatért.
Luke.8.38 | De az az ember, akiből az ördögök kimentek, kérte őt, hogy vele lehessen. Jézus azonban elbocsátotta őt e szavakkal:
Luke.8.39 | Térj vissza házadba és beszéld el, milyen csodálatos dolgokat tett veled az Isten. És az elment és hirdette az egész városban, milyen csodálatos dolgokat cselekedett vele Jézus.
Luke.8.40 | Mikor pedig Jézus visszatért, a nép befogadta őt, mert mindnyájan várták.
Luke.8.41 | És íme eljött egy ember, akinek Jairus volt a neve, és ez a zsinagóga elöljárója volt. És Jézus lábához borulva kérte őt, hogy menjen az ő házába.
Luke.8.42 | Mert egyetlenegy leánya volt neki, mintegy tizenkét esztendős és az halálán volt. Amint pedig ment, a sokaság minden oldalról szorította őt.
Luke.8.43 | És egy asszony, aki tizenkét esztendő óta szenvedett vérfolyásban és minden vagyonát az orvosokra költötte és akit senki sem tudott meggyógyítani,
Luke.8.44 | hátulról hozzáférkőzött, megérintette ruhája szegélyét, és nyomban elállott a vérzése.
Luke.8.45 | És szólott Jézus: Ki az, aki engem érintett? Mivel pedig mindnyájan tagadták, így szólt Péter: Mester, a sokaság szorongat és nyom téged!
Luke.8.46 | De Jézus azt mondta: Érintett engem valaki, mert észrevettem, hogy isteni erő áradt ki belőlem.
Luke.8.47 | Mikor pedig látta az asszony, hogy nem maradt titokban, reszketve odament, leborult előtte és elmondta neki az egész sokaság előtt, miért érintette és hogy nyomban meggyógyult.
Luke.8.48 | És ő így szólt neki: Leányom, a te hited megtartott téged. Eredj el békességgel!
Luke.8.49 | Mikor még beszélt, odament a zsinagógai elöljáró egyik embere és így szólt: Meghalt a leányod. Ne fáraszd tovább a Mestert!
Luke.8.50 | Mikor Jézus ezt hallotta, így felelt neki: Ne félj, csak higgy, meggyógyul ő.
Luke.8.51 | Mikor azután bement a házba, senkit sem bocsátott be, csak Pétert, Jánost, Jakabot s a leány atyját és anyját.
Luke.8.52 | Sírtak pedig mindnyájan és gyászolták őt. Ő azonban így szólt: Ne sírjatok, nem halt meg, csak alszik.
Luke.8.53 | És kinevették, mivel tudták, hogy meghalt.
Luke.8.54 | Ekkor mindenkit kiküldött, megfogta a leány kezét és szólította: Leányzó, kelj fel!
Luke.8.55 | És visszatért annak a lelke és rögtön felkelt. És meghagyta, hogy adjanak neki enni.
Luke.8.56 | És csodálkoztak annak szülei. Ő pedig megparancsolta nekik, hogy senkinek ne mondják el, ami történt

Luke.9.1 | Miután pedig összehívta a tizenkettőt, erőt és hatalmat adott nekik minden ördög felett és a betegségek gyógyítására.
Luke.9.2 | És elküldötte őket, hogy hirdessék Isten országát és gyógyítsanak.
Luke.9.3 | És azt mondta nekik: Az útra semmit ne vigyetek, se botot, se táskát, se kenyeret, se pénzt, se két-két ruhátok ne legyen.
Luke.9.4 | És amikor egy házba bementek, ott maradjatok és onnan induljatok tovább.
Luke.9.5 | És ahol nem fogadnak be titeket, menjetek ki abból a városból, még a port is verjétek le a lábatokról, bizonyságul ellenük.
Luke.9.6 | Elindultak tehát, bejárták a falvakat, hirdették az evangéliumot és gyógyítottak mindenütt.
Luke.9.7 | Meghallotta pedig Heródes, a negyedesfejedelem mindazt, ami történt és zavarban volt, mivel némelyek azt mondták, hogy János támadt fel a halálból,
Luke.9.8 | némelyek pedig, hogy Illés jelent, meg, megint mások, hogy a régi próféták közül támadt fel valamelyik.
Luke.9.9 | És szólt Heródes: Jánost én fejeztettem le. Kicsoda tehát ez, akiről ilyen dolgokat hallok? És azon volt, hogy őt lássa.
Luke.9.10 | Mikor az apostolok visszatértek, elbeszélték neki mindazt, amit cselekedtek. Ekkor maga mellé vette őket és visszavonult velük magánosan egy Betsaida nevű városba.
Luke.9.11 | Amikor pedig a sokaság megtudta ezt, követte őt. És ő magához fogadta őket, beszélt nekik az Isten országáról és akiknek gyógyulásra volt szükségük, azokat meggyógyította.
Luke.9.12 | A nap pedig hanyatlani kezdett és a tizenkettő odament hozzá és ezt mondta neki: Bocsásd el a sokaságot, hadd menjenek el a környező falvakba és tanyákra, hogy szállást és eledelt keressenek maguknak, mert itt puszta helyen vagyunk.
Luke.9.13 | Ő pedig azt mondta nekik: Ti adjatok nekik enni. De ők így feleltek: Nincs nekünk, csak öt kenyerünk és két halunk, hacsak el nem megyünk és eledelt nem veszünk ennek az egész népnek.
Luke.9.14 | Mert mintegy ötezer férfi volt olt. Szólott pedig tanítványainak: Ültessétek le őket csoportokba ötvenével.
Luke.9.15 | Így cselekedtek, és mindnyájukat leültették.
Luke.9.16 | Miután pedig vette az öt kenyeret és két halat, feltekintett az égre, megáldotta azokat és megtörte, majd odaadta a tanítványoknak, hogy tegyék a sokaság elé.
Luke.9.17 | Ettek azért és jóllaktak mindnyájan és felszedték a megmaradt darabokat, tizenkét kosárral.
Luke.9.18 | És történt, hogy mikor ő magában imádkozott, és csak a tanítványok voltak vele, megkérdezte tőlük: Kinek mond engem a sokaság?
Luke.9.19 | "Ők erre így válaszoltak: Keresztelő Jánosnak, némelyek pedig Illésnek; némelyek pedig, hogy a régi próféták közül támadt fel valamelyik."
Luke.9.20 | És szólt nekik: Ti pedig kinek mondotok engem? Péter pedig így felelt: Az Isten Krisztusának.
Luke.9.21 | Ő pedig rájuk parancsolva meghagyta, hogy ezt senkinek se beszéljék el.
Luke.9.22 | És azt mondta: Az Ember Fiának sokat kell szenvednie és a vénektől, a papi fejedelmektől és írástudóktól megvettetnie és megöletnie és harmadnapra feltámadnia.
Luke.9.23 | Majd így szólt mindenkinek: Ha valaki én utánam akar jönni, tagadja meg magát és vegye fel az ő keresztjét minden nap és kövessen engem.
Luke.9.24 | "Mert aki meg akarja tartani az ő életét, elveszíti azt; aki pedig elveszíti az ő életét énérettem, megtartja azt."
Luke.9.25 | Mert mit használ az embernek, ha az egész világot megnyeri is, magát pedig elveszíti, vagy kárt vall?
Luke.9.26 | Mert ha valaki szégyell engem és az én beszédemet, az Ember Fia is szégyellni fogja azt, mikor eljön a maga, az Atya és a szent angyalok dicsőségében.
Luke.9.27 | Bizony mondom nektek, hogy vannak az itt állók közül némelyek, akik nem ízlelnek halált addig, amíg meg nem látják az Isten országát.
Luke.9.28 | És történt e beszédek után mintegy nyolcadnapra, hogy maga mellé véve Pétert, Jánost és Jakabot, felment a hegyre, hogy imádkozzék.
Luke.9.29 | És imádkozása közben arckifejezése elváltozott és ruhája fehéren fénylett.
Luke.9.30 | És íme két férfi beszélt vele. Ezek Mózes és Illés voltak,
Luke.9.31 | akik dicsőségben megjelenve, élete végéről szólottak, amelynek Jeruzsálemben kell beteljesednie.
Luke.9.32 | Péterre pedig és a vele levőkre ránehezedett az álmosság. De mégis ébren maradtak és látták az ő dicsőségét és azt a két férfiút, akik vele együtt ott álltak.
Luke.9.33 | És amikor azok eltávoztak tőle, Péter így szólt Jézusnak: Mester, jó nekünk itt lennünk. Készítsünk azért három sátrat: egyet neked, egyet Mózesnek és egyet Illésnek. De nem tudta, mit beszél.
Luke.9.34 | És mikor ezeket mondta, felhő támadt, és beárnyékolta őket. Ők pedig megijedtek, mikor azok bele kerültek a felhőbe.
Luke.9.35 | És szó hangzott a felhőből, amely ezt mondta: Ez az én Fiam, akit kiválasztottam: őt hallgassátok.
Luke.9.36 | És mikor a szó elhangzott, Jézus már egyedül volt ott. Ők pedig hallgattak és azokban a napokban senkinek semmit el nem mondtak abból, amit láttak.
Luke.9.37 | Másnap pedig, mikor a hegyről leszállottak, sok nép ment eléje.
Luke.9.38 | És ekkor egy ember a sokaságból felkiáltott: Mester, kérlek, tekints az én fiamra, mert ő nekem egyetlenegyem.
Luke.9.39 | És íme lélek ragadja meg őt, és hirtelen kiált, majd úgy megszaggatja, hogy tajtékot túr és nehezen távozik tőle, agyonkínozva őt.
Luke.9.40 | És kértem tanítványaidat, űzzék ki azt, de nem tudták.
Luke.9.41 | Jézus ezt mondta: Óh hitetlen és elvetemült nemzedék, meddig leszek veletek és meddig tűrlek még titeket? Hozd ide a fiadat!
Luke.9.42 | És még azonközben, amíg az odament, az, ördög földhöz verte és megszaggatta. De Jézus megdorgálta a tisztátalan lelket és meggyógyította a gyermeket és visszaadta őt az atyjának.
Luke.9.43 | Ekkor mindnyájan megdöbbentek az Isten nagyságos erején. Mikor pedig mindnyájan csodálkoztak mindazon, amit Jézus cselekedett, így szólt tanítványainak:
Luke.9.44 | Vegyétek fületekbe ezeket a beszédeket: az Ember Fia az emberek kezébe adatik.
Luke.9.45 | De ők nem értették ezt a mondást, el volt rejtve előlük, hogy ne értsék meg. És féltek őt megkérdezni e beszéd felől.
Luke.9.46 | Majd vita támadt közöttük afelől, hogy ki a legnagyobb közülük.
Luke.9.47 | Jézus pedig látva szívük gondolatát, kézen fogott egy kis gyermeket, maga mellé állította,
Luke.9.48 | és így szólt nekik: Aki befogadja e kis gyermeket az én nevemért, engem fogad be, és aki engem fogad be, azt fogadja be, aki engem küldött. Mert aki a legkisebb mindnyájatok között, az a nagy.
Luke.9.49 | János pedig így felelt: Mester, láttuk, hogy valaki a te nevedben ördögöket űz ki. Meg is tiltottuk neki, mivel nem követ téged velünk együtt.
Luke.9.50 | Jézus azonban így szólt neki: Ne tiltsátok el, mert aki nincs ellenetek, az veletek van.
Luke.9.51 | Mikor pedig elközelgett az ő felemeltetésének az ideje, és szilárdan elhatározta, hogy felmegy Jeruzsálembe,
Luke.9.52 | követeket küldött maga előtt. És azok útnak indulva, bementek egy samáriai faluba, hogy szállást készítsenek neki.
Luke.9.53 | De azok nem fogadták be őt, mivel Jeruzsálembe szándékozott menni.
Luke.9.54 | Mikor pedig látták ezt az ő tanítványai, Jakab és János, így szóltak: Uram, akarod-e. hogy ezt mondjuk: Szálljon le tűz az égből és eméssze meg őket! (Az 54. vers végén egyes kéziratokban még ez olvasható: mint Illés is cselekedett.)
Luke.9.55 | De ő feléjük fordult, megdorgálta őket és ezt mondta: Nem tudjátok, milyen lélek van bennetek.
Luke.9.56 | Mert az Ember Fia nem azért jött, hogy elveszítse az emberek életét, hanem hogy megtartsa. És más faluba mentek.
Luke.9.57 | Mikor pedig mentek az úton, valaki így szólt hozzá: Követlek téged, bárhova mégy.
Luke.9.58 | És felelt neki Jézus: A rókáknak van barlangjuk és az égi madaraknak van fészkük, de az Ember Fiának nincs fejét hová lehajtania.
Luke.9.59 | Egy másiknak pedig ezt mondta: Kövess engem! De ő azt felelte: Engedd meg nekem, hogy előbb elmenjek és el temessem atyámat.
Luke.9.60 | Ő azonban ezt válaszolta neki: Hadd temessék el a halottak az ő halottaikat. Te pedig menj el és hirdesd az Isten országát.
Luke.9.61 | Szólott pedig más valaki is: Követlek, Uram, de előbb engedd meg nekem, hogy búcsút vegyek a házam népétől.
Luke.9.62 | És felelt neki Jézus: Aki az eke szarvára veti a kezét és hátra tekint, nem alkalmas az Isten országára.

Luke.10.1 | Ezek után pedig rendelt az Úr másokat is, hetvenet és elküldötte azokat kettőnként maga előtt minden városba és helyre, ahová menni szándékozott.
Luke.10.2 | "És így szólt hozzájuk: Az aratnivaló sok, de a munkás kevés; kérjétek azért az aratás Urát, hogy küldjön munkásokat az ő aratásába."
Luke.10.3 | Menjetek el! Íme, elküldelek titeket, mint bárányokat a farkasok közé.
Luke.10.4 | Ne vigyetek magatokkal erszényt, se táskát, se sarut, és útközben senkit ne köszöntsetek.
Luke.10.5 | Amikor pedig bementek egy házba, először ezt mondjátok: Békesség e háznak!
Luke.10.6 | "És ha van ott békességnek fia, a ti békességetek azon nyugszik meg; ha nincs, visszaszáll reátok."
Luke.10.7 | Maradjatok ugyanabban a házban és azt egyétek, igyátok, amit adnak, mert méltó a munkás a maga jutalmára. Ne járjatok házról-házra.
Luke.10.8 | És ha valamely városba bementek és befogadnak titeket, azt egyétek, amit elétek adnak,
Luke.10.9 | és gyógyítsátok az ott levő betegeket, és mondjátok nekik: Elközelített hozzátok az Isten országa.
Luke.10.10 | Ha pedig valamely városba bementek és nem fogadnak be titeket, annak utcáira kimenve, ezt mondjátok:
Luke.10.11 | "Lerázzuk még a port is, amely városotokból lábunkra tapadt, bizonyságul ellenetek; tudjátok meg azonban: az Isten országa elközelített."
Luke.10.12 | Mondom nektek, azon a napon a sodomaiaknak könnyebb lesz, mint annak a városnak.
Luke.10.13 | Jaj neked, Korázin! Jaj neked, Betsaida! Mert ha Tírusban és Szidonban történtek volna azok a csodák, amelyek benned végbementek, zsákruhában és hamuban ülve régen megtértek volna.
Luke.10.14 | De Tírusnak és Szidonnak könnyebb lesz az ítéletkor, mint nektek.
Luke.10.15 | És te, Kapernaum, vajjon az égig fogsz felmagasztaltatni? A pokolig fogsz levettetni!
Luke.10.16 | Aki titeket hallgat, engem hallgat, és aki titeket megvet, engem vet meg és aki engem vet meg, azt veti meg, aki elküldött engem.
Luke.10.17 | Mikor a hetven tanítvány visszatért, örömmel jelentette: Uram, még az ördögök is engednek nekünk a te neved által!
Luke.10.18 | Ő pedig ezt mondta nekik: Láttam a Sátánt villámként lehullani az égből.
Luke.10.19 | "Íme, hatalmat adtam nektek, hogy kígyókon, skorpiókon tapodjatok és az ellenség minden erején; és semmi sem árthat nektek."
Luke.10.20 | De ne azon örüljetek, hogy a lelkek engednek nektek, hanem inkább azon örüljetek, hogy neveitek fel vannak írva a mennyben.
Luke.10.21 | Abban az órában felette örvendezett Jézus a Szentlélektől indíttatva és így szólt: Hálát adok neked, Atyám, mennynek és földnek Ura, hogy elrejtetted ezeket a bölcsek és értelmesek elől és kinyilatkoztattad a tanulatlanoknak. Igen, Atyám, mert így volt kedves te előtted.
Luke.10.22 | "Mindent nekem adott át az én Atyám, és senki sem tudja, kicsoda a Fiú, csak az Atya; és kicsoda az Atya, csak a Fiú, és akinek a Fiú ki akarja nyilatkoztatni."
Luke.10.23 | Majd a tanítványokhoz fordulva, csak nekik maguknak ezt mondta: Boldog az a szem, amely látja, amit ti láttok.
Luke.10.24 | "Mondom nektek, hogy sok próféta és király kívánta látni mindazt, amit ti láttok, de nem látták; és hallani, amit ti hallotok, de nem hallották."
Luke.10.25 | És íme egy törvénytudó felkelt és kísértve őt, ezt mondta: Mester, mit cselekedjem, hogy az örök életet elnyerjem?
Luke.10.26 | Ő pedig így felelt annak: A törvényben mi van megírva? Hogyan olvasod?
Luke.10.27 | "Az pedig így válaszolt: Szeresd az Urat, a te Istenedet teljes szívedből és teljes lelkedből és teljes erődből és teljes elmédből; és a te felebarátodat, mint tenmagadat."
Luke.10.28 | "Szólott pedig annak: Helyesen feleltél; ezt cselekedd és élsz."
Luke.10.29 | Az pedig igazolni akarta magát és ezt mondta Jézusnak: De ki az én felebarátom?
Luke.10.30 | "Jézus pedig így felelt: Egy ember Jeruzsálemből Jerikóba ment le, és rablók kezébe esett; ezek levetkőztették, megsebesítették, elmentek és otthagyták félholtan."
Luke.10.31 | Történetesen pedig egy pap haladt az úton, aki megpillantotta őt, és elkerülte.
Luke.10.32 | Hasonlóképen egy lévita is, mikor ahhoz a helyhez ért és látta őt, elkerülte.
Luke.10.33 | Egy samaritánus pedig, aki úton volt, hozzáérkezett és mikor meglátta, könyörületességre indult.
Luke.10.34 | És hozzálépett, bekötötte sebeit, olajat, és bort öntött azokra. Azután feltette őt saját barmára, elvitte egy vendégfogadóba és ápolta őt.
Luke.10.35 | Másnap pedig elővett két dénárt, odaadta a vendéglősnek és ezt mondta neki: Viselj gondot rá és ha valamit még ráköltesz, én mikor visszatérek, megadom majd neked.
Luke.10.36 | Mit gondolsz: e három közül ki volt a felebarátja annak, aki a rablók kezébe esett?
Luke.10.37 | Az pedig válaszolt: Az, aki könyörült rajta. Szólott azért neki Jézus: Eredj el, te is hasonlóképen cselekedjél.
Luke.10.38 | Mikor pedig tovább haladtak, betért egy faluba, ahol egy Márta nevű asszony házába fogadta.
Luke.10.39 | És ennek volt egy Mária nevű testvére, aki az Úr lábához ült és hallgatta az ő beszédét.
Luke.10.40 | Mártát pedig teljesen lefoglalta a sok szolgálat. Ezért előállott és így szólt: Uram, nincs gondod rá, hogy a testvérem a szolgálatban magamra hagyott engem? Szólj neki, segítsen nekem.
Luke.10.41 | Az Úr pedig ezt mondta neki: Márta, Márta, sok mindenért aggodalmaskodol és töröd magadat,
Luke.10.42 | pedig egy a szükséges. Mária a jobb részt választotta, amely nem vétetik el tőle.

Luke.11.1 | És történt, hogy mikor egy helyen imádkozott, miután elvégezte, így szólt hozzá egyik tanítványa: Uram, taníts minket imádkozni, amint János is tanította tanítványait.
Luke.11.2 | Ő pedig ezt mondta nekik: Mikor imádkoztok, ezt mondjátok: Mi Atyánk, ki vagy a mennyekben, szenteltessék meg a te neved, jöjjön el a te országod, legyen meg a te akaratod, mint a mennyben, úgy a földön is.
Luke.11.3 | Mindennapi kenyerünket add meg nekünk naponként,
Luke.11.4 | és bocsásd meg a mi bűneinket, mert mi is megbocsátunk mindenkinek, aki nekünk adósunk. És ne vígy minket kísértésbe, de szabadíts meg minket a gonosztól.
Luke.11.5 | És így szólt nekik: Ha valamelyikőtöknek barátja van, s az odamegy hozzá éjfélkor és ezt mondja neki: Barátom, adj nekem kölcsön három kenyeret,
Luke.11.6 | mert egy barátom érkezett hozzám az útról és nincs mit adnom ennie, —
Luke.11.7 | "közületek kicsoda válaszolna így belülről: Ne zavarj engem; lásd, az ajtó már be van zárva, és gyermekeim velem együtt az ágyban vannak, nem kelhetek fel, és nem adhatok neked?"
Luke.11.8 | Mondom nektek, ha nem kel is fel és nem ad is neki azért, mert az barátja, de az ő tolakodása miatt fel fog kelni és adni fog neki annyit, amennyire szüksége van.
Luke.11.9 | "Én is mondom nektek: kérjetek és adatik nektek; keressetek és találtok, zörgessetek és megnyittatik nektek."
Luke.11.10 | Mert aki kér, mind kap, aki keres, talál, és a zörgetőnek megnyittatik.
Luke.11.11 | "Melyik atya az közületek, aki a fiának — követ ad, amikor kenyeret kér tőle és — kígyót ad, amikor halat kér tőle; (A 11. versben gondolatjel közé tett szavak a legrégibb kéziratokban nincsenek meg (Mt7:10).)"
Luke.11.12 | vagy skorpiót ad neki, ha tojást kér?
Luke.11.13 | Ha azért ti gonosz létetekre tudtok fiaitoknak jó ajándékokat adni, menynyivel inkább fog a ti mennyei Atyátok Szentlelket adni azoknak, akik tőle kérik?
Luke.11.14 | És ördögöt űzött ki, amely néma volt. Mikor pedig kiment az ördög, megszólalt a néma, és a sokaság elcsodálkozott.
Luke.11.15 | Némelyek pedig így szóltak közülük: Belzebub által, az ördögök fejedelme által űzi ki az ördögöket.
Luke.11.16 | Mások meg kísértették őt, és mennyei jelt kívántak tőle.
Luke.11.17 | Ő azonban ismerve gondolataikat, azt mondta nekik: Minden ország, amely önmagával meghasonlik, elpusztul, és ház házra omlik.
Luke.11.18 | És a Sátán is, ha önmagával meghasonlik, hogyan állhat meg az ő országa? Mert ti azt mondjátok, hogy én Belzebub által űzöm ki az ördögöket.
Luke.11.19 | És ha én Belzebub által űzöm ki az ördögöket, a ti fiaitok ki által űzik ki? Ennélfogva ők maguk lesznek a bíráitok.
Luke.11.20 | Ha pedig Isten ujjával űzöm ki az ördögöket, kétség nélkül elérkezett hozzátok az Isten országa.
Luke.11.21 | Mikor az erős fegyveres őrzi a maga palotáját, akkor békében van a vagyona.
Luke.11.22 | De ha nála erősebb ember tör rá és legyőzi őt, akkor elveszi minden fegyverét, amelyben bízott, és szétosztja, amit tőle zsákmányolt.
Luke.11.23 | Aki nincs velem, ellenem van, és aki nem gyűjt velem, tékozol.
Luke.11.24 | "Mikor a tisztátalan lélek kimegy az emberből, víz nélküli helyeken járkál, nyugalmat keresve; és mikor nem talál, ezt mond ja: Visszatérek a házamba, ahonnét kijöttem."
Luke.11.25 | És mikor odamegy, kiseperve és felékesítve találja azt.
Luke.11.26 | Akkor elmegy, vesz maga mellé más hét lelket, nálánál gonoszabbakat és bemennek, ott laknak és annak az embernek utóbbi állapota rosszabb lesz az elsőnél.
Luke.11.27 | Amikor ő ezeket mondta, egy asszony a sokaságból felemelte szavát és így szólt hozzá: Boldog a méh, amely téged hordozott és az emlők, amelyekből szoptál!
Luke.11.28 | ő pedig így válaszolt: Sőt inkább boldogok azok, akik az Isten beszédét hallgatják és megtartják.
Luke.11.29 | Mikor pedig még nagyobb sokaság gyülekezett hozzá, kezdte mondani: Ez a nemzedék gonosz nemzedék: jelt kíván, de nem adatik neki jel, csak a Jónás jele.
Luke.11.30 | Mert mint Jónás jelül volt a niniveieknek, úgy lesz az Ember Fia is e nemzedéknek.
Luke.11.31 | Dél királynője felkel majd az ítéletkor e nemzedék férfiaival és elítéli őket, mert eljött a világ- végéről, hogy hallgassa Salamon bölcsességét. És íme, Salamonnál nagyobb, van itt.
Luke.11.32 | A ninivei férfiak az ítéletkor együtt támadnak majd fel e nemzedékkel és elítélik ezt, mivel ők megtértek Jónás prédikálására. És íme, Jónásnál nagyobb van itt.
Luke.11.33 | Aki lámpát gyújt, nem teszi rejtekbe, sem a véka alá, hanem a lámpatartóra, hogy akik bemennek, lássák a világosságot.
Luke.11.34 | "A test lámpása a szemed: ha azért a szemed tiszta, egész tested is világos lesz; ha pedig gonosz, tested is sötét."
Luke.11.35 | Vigyázz azért, hogy a benned levő világosság sötétség ne legyen.
Luke.11.36 | Ennélfogva, ha egész tested világos, és semmi részében sincs homály, olyan világos lesz egészen, mint mikor a lámpás megvilágít téged a fényével.
Luke.11.37 | Beszéd közben egy farizeus kérte őt, hogy ebédeljen nála. És ő bement és asztalhoz telepedett.
Luke.11.38 | A farizeus pedig elcsodálkozott mikor látta, hogy ebéd előtt nem mosdott meg.
Luke.11.39 | Szólott pedig hozzá az Úr: Ti, farizeusok, a pohár és a tál külsejét megtisztítjátok, de belül telve vagytok rablás vágyával és gonoszsággal.
Luke.11.40 | Bolondok, aki a külsőt teremtette, nem az teremtette-e azt is, ami belül van?
Luke.11.41 | Ti azonban adjátok alamizsnául azt, ami belül van és minden tiszta lesz nektek.
Luke.11.42 | De jaj nektek, farizeusok, mert megadjátok a tizedet a mentából, kaporból és minden kerti növényből, de elhanyagoljátok az igazságosságot és az Isten iránt való szeretetet, pedig ezeket kellene cselekedni és amazokat sem elhanyagolni!
Luke.11.43 | Jaj nektek farizeusok! Mert szeretitek az első ülést a zsinagógákban és a piacokon való köszöntéseket!
Luke.11.44 | Jaj nektek, mert olyanok vagytok, mint a sírok, amelyek nem látszanak és az emberek, akik rajtuk járnak, nem tudják!
Luke.11.45 | A törvénytudók közül egy ezt mondta neki: Mester, mikor ezt mondod, minket is sértegetsz.
Luke.11.46 | Ő pedig szólt: Jaj nektek, törvénytudóknak is! Mert elhordozhatatlan terhekkel rakjátok meg az embereket, de ti magatok egy ujjatokkal sem érintitek azokat a terheket.
Luke.11.47 | Jaj nektek! Mert ti építitek a próféták sírjait, a ti atyáitok pedig megölték őket.
Luke.11.48 | Így hát ti tanúbizonyságot tesztek atyáitok cselekedetei mellett és helyeslitek azokat, mert azok ölték meg őket, ti pedig építitek a sírjaikat.
Luke.11.49 | "Ezért mondta az Isten bölcsessége is: Küldök hozzájuk prófétákat és apostolokat; és azok közül némelyeket megölnek és üldöznek,"
Luke.11.50 | hogy számonkéressék e nemzedéktől minden próféta vére, mely a világ teremtésétől fogva kiontatott,
Luke.11.51 | "Ábel vérétől fogva Zakariás véréig, aki az oltár és a szenthely között pusztult el; bizony mondom nektek, számon kéretik ettől a nemzedéktől."
Luke.11.52 | Jaj nektek, törvénytudók! Mert magatokhoz vettétek az ismeret kulcsát: ti magatok nem mentetek be és akik be akartak menni, azokat meggátoltátok.
Luke.11.53 | És mikor onnan kiment, az írástudók és farizeusok kezdtek rá nagyon haragudni és mind több dolog felől kérdésekkel faggatni,
Luke.11.54 | leselkedtek utána, hogy beszédében megfogják őt.

Luke.12.1 | "E közben megszámlálhatatlan sokaság gyűlt össze, úgyhogy egymást letaposták; ekkor kezdte tanítványainak mondani: Mindenekelőtt óvakodjatok a farizeusok kovászától, vagyis az ő képmutatásuktól."
Luke.12.2 | Mert nincs olyan rejtett dolog, amely napfényre ne jönne, és olyan titok, amely ki ne tudódnék.
Luke.12.3 | Azért amit a sötétségben mondtatok, a világosságban fogják hallani, s amit belső szobákban fülbe súgtatok, azt a házak tetejéről fogják hirdetni.
Luke.12.4 | Mondom pedig nektek, barátaimnak: ne féljetek azoktól, akik a testet ölik meg s azután többet nem tehetnek.
Luke.12.5 | De megmondom nektek, kitől féljetek. Féljetek attól, akinek, ha megölt, van hatalma arra is, hogy a gyehennára vessen. Bizony mondom nektek: Tőle féljetek.
Luke.12.6 | Nemde öt verebet lehet venni két fillérért? És azok közül egyről sem feledkezik meg az Isten.
Luke.12.7 | De nektek a fejetek hajszálai is mind meg vannak számlálva. Ne féljetek! Sok verébnél becsesebbek vagytok!
Luke.12.8 | "Mondom pedig nektek: ha valaki vallást tesz rólam az emberek előtt, az Ember Fia is vallást tesz arról az Isten angyala; előtt."
Luke.12.9 | Viszont aki megtagad engem az emberek előtt, megtagadtatik az az Isten angyalai előtt.
Luke.12.10 | És ha valaki bármit mond az Ember Fia ellen, megbocsáttatik neki, de aki a Szentlélek ellen szól káromlást, annak nem bocsáttatik meg.
Luke.12.11 | Mikor pedig a zsinagógákba visznek titeket és a hatóságok és felsőbbségek elé, ne aggodalmaskodjatok azon, hogyan vagy mivel védekezzetek, vagy mit mondjatok.
Luke.12.12 | Mert a Szentlélek abban az órában megtanít majd titeket, mit kell mondanotok.
Luke.12.13 | Szólott pedig valaki hozzá a sokaságból: Mester, mondd meg a testvéremnek, hogy ossza meg velem az örökséget.
Luke.12.14 | Ő pedig felelt neki: Ember, ki tett engem bíróvá vagy osztóvá köztetek?
Luke.12.15 | Azt mondta azért nekik: Vigyázzatok és őrizkedjetek minden kapzsiságtól, mert nem abban van az embernek az élete, hogy a vagyonban dúskál.
Luke.12.16 | És mondott nekik egy példázatot e szavakkal: Egy gazdag embernek bőségesen termett a földje.
Luke.12.17 | Ezért így okoskodott magában: Mit cselekedjem? Mert nincs hova betakarítanom a termésemet.
Luke.12.18 | És szólt: Ezt cselekszem: csűreimet lerontom és nagyobbakat építek. Azokba takarítom minden gabonámat és javaimat.
Luke.12.19 | "És ezt mondom a lelkemnek: Én lelkem, sokat gyűjtöttél sok esztendőre; pihenj, egyél-igyál, örvendezzél!"
Luke.12.20 | Az Isten azonban így szólt neki: Bolond, még az éjjel vissza kérik tőled a te lelkedet s akkor kié lesz mindaz, amit készítettél?
Luke.12.21 | Így jár az, aki magának gyűjt kincseket és nem az Istenben gazdagodik.
Luke.12.22 | "Szólt pedig a tanítványainak: Ezért én azt mondom nektek: ne aggodalmaskodjatok életetek felől, mit egyetek; se testetek felől, mibe öltözködjetek."
Luke.12.23 | Mert az élet több, mint az eledel, és a test, mint az öltözet.
Luke.12.24 | "Figyeljétek meg a hollókat, hogy azok nem vetnek, sem nem aratnak; nincs kamrájuk, sem csűrük és az Isten mégis táplálja őket. Mennyivel becsesebbek vagytok ti á madaraknál!"
Luke.12.25 | Ugyan ki az közületek, aki aggodalmaskodásával megnövelhetné élete hosszát egy arasznyival?
Luke.12.26 | Ha tehát ti még ilyen egészen kicsiny dolgot sem tehettek meg, miért aggodalmaskodtok a többi felől?
Luke.12.27 | "Figyeljétek meg a mezei liliomokat, hogyan növekednek: nem fonnak és nem szőnek; de mondom nektek: Salamon az ő teljes dicsőségében sem öltözött úgy, mint ezek közül egy."
Luke.12.28 | Ha pedig a füvet, amely ma a mezőn van és holnap a kemencébe vetik, így ruházza az Isten, mennyivel inkább titeket, ti kicsinyhitűek!
Luke.12.29 | Ti se kérdezzétek, hogy mit egyetek, vagy mit igyatok, és ne nyugtalankodjátok.
Luke.12.30 | Mert mindezeket a világ pogányai keresik. A ti Atyátok pedig tudja, hogy ezekre szükségetek van.
Luke.12.31 | Csak keressétek az Isten országát és ezek ráadásul adatnak nektek.
Luke.12.32 | Ne félj, te kicsiny nyáj, mert tetszett a ti Atyátoknak, hogy nektek adja az országot!
Luke.12.33 | "Adjátok el, amitek van, és adjatok alamizsnát; szerezzetek magatoknak olyan erszényeket, amelyek nem avulnak el, elfogyhatatlan kincset a mennyben, ahol a tolvaj nem fér hozzá, sem a moly meg nem emészti."
Luke.12.34 | Mert ahol a kincsetek, ott lesz a szívetek is.
Luke.12.35 | Övezzétek fel a derekatokat és lámpásotok égjen.
Luke.12.36 | Ti meg legyetek hasonlók az olyan emberekhez, akik urukat várják, mikor jön meg a menyegzőről, hogy mihelyt megjön és zörget, azonnal ajtót nyissanak neki.
Luke.12.37 | "Boldogok azok a szolgák, akiket ébren talál az Úr, mikor hazamegy; bizony mondom nektek, hogy felövezi magát, leülteti őket és hozzájuk menvén, szolgál nekik."
Luke.12.38 | És ha megjön a második őrváltáskor és ha a harmadik őrváltáskor jön meg és úgy találja őket: boldogok azok a szolgák!
Luke.12.39 | Ezt pedig jegyezzétek meg: hogyha tudná a ház gazdája, mely órában jön a tolvaj, vigyázna és nem engedné, hogy házába törjön.
Luke.12.40 | Ti is azért legyetek készen: mert amely órában nem gondolnátok, abban jön el az Ember Fia.
Luke.12.41 | Péter pedig így szólt hozzá: Uram, nekünk mondod ezt a példázatot, vagy mindenkinek is?
Luke.12.42 | Az Úr pedig felelt: Ki hát a hű és okos sáfár, akit az Úr az ő háza népe fölé rendel, hogy adja ki nekik élelmüket a maga idejében?
Luke.12.43 | Boldog az a szolga, akit ilyen munkában talál az ő ura, mikor hazajön!
Luke.12.44 | Bizony mondom nektek, hogy minden vagyona felett gondviselővé teszi őt.
Luke.12.45 | Ha pedig az a szolga így szólna a szívében: Halogatja az én uram még a hazajövetelt, — és kezdené verni a szolgákat és szolgálóleányokat, és enni-inni és részegeskedni,
Luke.12.46 | megjön annak a szolgának ura, amely napon nem várja és amely órában nem gondolja és kettévágatja őt és a hitetlenek sorsára juttatja.
Luke.12.47 | "És amelyik szolga tudta az ő ura akaratát, de nem készült, sem annak akarata szerint nem cselekedett, azt nagyon megverik;"
Luke.12.48 | viszont aki nem ismeri ura akaratát és úgy művel verést érdemlő dolgokat, azt kevésbé verik meg. És attól, akinek sokat adtak, sokat követelnek, és akire sokat bíztak, attól többet kívánnak
Luke.12.49 | Azért jöttem, hogy tüzet bocsássak a földre és bárcsak lángolna már!
Luke.12.50 | Pedig még előttem van a keresztség, amellyel meg kell keresztelkednem és mily nagyon gyötrődöm, míg az elvégeztetik!
Luke.12.51 | "Azt gondoljátok, azért jöttem, hogy békességet hozzak a földre? Nem, mondom nektek; sőt inkább meghasonlást."
Luke.12.52 | Mert mostantól fogva öten lesznek egy házban, akik meghasonlanak, három kettő ellen és kettő három ellen hasonlik meg:
Luke.12.53 | az atya a fiú ellen és a fiú az atya ellen, az anya a leány ellen és a leány az anyja ellen, a napa a menye ellen és a meny a napa ellen.
Luke.12.54 | Szólt pedig a sokaságnak is: Mikor látjátok, hogy nyugatról felhő támad, azonnal azt mondjátok: Záporeső jön, — és úgy lesz.
Luke.12.55 | És mikor halljátok, hogy a déli szél fú, azt mondjátok: hőség lesz, — és úgy lesz.
Luke.12.56 | Képmutatók, az ég és föld jelenségeit meg tudjátok magyarázni: hogyan van, hogy a mostani időket nem tudjátok megmagyarázni?
Luke.12.57 | És mi dolog, hogy ti magatoktól is meg nem ítélitek, mi a helyes?
Luke.12.58 | Mikor pedig ellenfeleddel a hatóság elé mégy, légy rajta, hogy útközben békésen megszabadulj tőle, hogy a bíró elé ne hurcoljon és a bíró át ne adjon a börtönőrnek, és a börtönőr tömlöcbe ne vessen téged.
Luke.12.59 | Mondom neked, hogy nem jössz ki onnét, amíg meg nem fizetsz az utolsó fillérig.

Luke.13.1 | Éppen abban az időben érkeztek meg némelyek, akik hírt hoztak neki azokról a galileaiakról, akiknek vérét Pilátus áldozatukkal elegyítette.
Luke.13.2 | És Jézus ezt mondta nekik: Azt gondoljátok, hogy ezek a galileai emberek bűnösebbek voltak a többi galileainál, mivel ezeket szenvedték?
Luke.13.3 | Mondom nektek: Nem. Sőt ti is, ha meg nem tértek, mindnyájan hasonlóképen elvesztek.
Luke.13.4 | Vagy azt gondoljátok, hogy az a tizennyolc ember, akikre rászakadt a torony Siloám tavánál és megölte őket, bűnösebb volt Jeruzsálem minden más lakójánál?
Luke.13.5 | Mondom nektek: Nem. Sőt ti is, ha meg nem tértek, mindnyájan hasonlóképen elvesztek.
Luke.13.6 | És ezt a példázatot mondta: Volt egy embernek egy fügefája a szőlejében. És elment, és gyümölcsöt keresett rajta, de nem talált.
Luke.13.7 | És szólt a vincellérnek: Íme, három esztendeje járok ide, hogy gyümölcsöt keressek ezen a fügefán, és nem találok. Vágd ki, miért zsarolja ki a földet?
Luke.13.8 | "De az így válaszolt neki: Uram, hagyd meg még ebben az esztendőben, míg körülásom és megtrágyázom;"
Luke.13.9 | hátha jövőre terem. Ha pedig nem, akkor vágd ki.
Luke.13.10 | Tanított pedig szombaton az egyik zsinagógában.
Luke.13.11 | És íme volt ott egy asszony, akiben tizennyolc év óta betegség lelke volt és úgy meggörnyedt, hogy egyáltalán nem tudott felegyenesedni.
Luke.13.12 | És mikor látta őt Jézus, előszólította és ezt mondta neki: Asszony, megszabadultál betegségedtől.
Luke.13.13 | És rátette kezét, és az nyomban felegyenesedett és dicsőítette az Istent.
Luke.13.14 | "A zsinagógai elöljáró azonban nem hagyta ezt szó nélkül, bosszankodva a miatt, hogy Jézus szombatnapon gyógyított és ezért azt mondta a sokaságnak: Hat nap van, amelyen munkálkodni kell; azokon jöjjetek azért és gyógyíttassátok magatokat és ne szombaton."
Luke.13.15 | Ekkor az Úr így válaszolt neki: Képmutatók, vajjon szombaton nem oldja-e el mindegyikőtök a maga ökrét vagy szamarát a jászoltól és nem viszitek-e itatni?
Luke.13.16 | Hát ezt, az Ábrahám leányát, akit a Sátán már tizennyolc esztendeje megkötözött, nem kellett-e feloldani ebből a kötelékből szombatnapon?
Luke.13.17 | És mikor ezeket mondta, ellenfelei mindnyájan megszégyenültek, és az egész nép örült mindazokon a dicsőséges dolgokon, amelyek ő általa történtek
Luke.13.18 | Szólt pedig Jézus: Mihez hasonló az Isten országai És mihez hasonlítsam azt?
Luke.13.19 | Hasonló a mustármaghoz, amelyet az ember vett és elvetett a kertjében, és az felnövekedett és fává lett, úgyhogy az égi madarak fészket raktak ágain.
Luke.13.20 | És ismét szólt: Mihez hasonlítsam az Isten országát?
Luke.13.21 | Hasonló a kovászhoz, amelyet az asszony vett és három mérce liszttel elegyített, míg az egész meg nem kelt.
Luke.13.22 | Így haladt át tanítva városokon és falvakon és Jeruzsálem felé ment.
Luke.13.23 | Szólt pedig neki valaki: Uram, vajjon kevesen vannak, akik üdvözülnek? Ő pedig azt mondta nekik:
Luke.13.24 | Törekedjetek bemenni a szoros kapun, mert mondom nektek, hogy sokan igyekeznek majd bemenni, de nem tudnak.
Luke.13.25 | Attól fogva, hogy a házigazda felkelt és bezárta az ajtót, kívül megállva az ajtón zörgetni kezdetek és azt mondjátok: Uram, nyiss ajtót nekünk! És ő így felel nektek: Nem tudom, honnan valók vagytok. —
Luke.13.26 | Akkor kezditek majd mondani: Színed előtt ettünk és ittunk és utcáinkon tanítottál,
Luke.13.27 | de ő ezt mondja: Mondom nektek, hogy nem tudom, honnan valók vagytok. Távozzatok tőlem mindnyájan, kik gonoszságot cselekesztek!
Luke.13.28 | Ott majd lesz sírás és fogcsikorgatás, mikor látjátok Ábrahámot, Izsákot, Jákobot és mind a prófétákat az Isten országában, magatokat pedig kivetve.
Luke.13.29 | És jönnek majd napkeletről és napnyugatról, és északról és délről és letelepednek az Isten országában.
Luke.13.30 | És íme vannak utolsók, akik elsőkké lesznek és vannak elsők, akik utolsókká lesznek.
Luke.13.31 | Ugyanabban az órában jött hozzá néhány farizeus és ezt mondták neki: Eredj ki és menj el innét, mert Heródes meg akar téged ölni.
Luke.13.32 | És ő így felelt nekik: Menjetek el, mondjátok meg annak a rókának: Íme, ördögöket űzök ki és gyógyítok ma és holnap és harmadnap bevégzem küldetésemet.
Luke.13.33 | De ma, holnap és holnapután úton kell lennem, mert nem lehetséges, hogy a próféta Jeruzsálemen kívül vesszen el.
Luke.13.34 | Jeruzsálem! Jeruzsálemi ki megölöd a prófétákat és megkövezed azokat, akik hozzád küldettek, hányszor akartam összegyűjteni fiaidat, mint a tyúk a fiókáit szárnyai alá, de ti nem akartátok!
Luke.13.35 | Íme, pusztán hagyatik néktek a ti házatok. Mondom pedig néktek, hogy nem láttok engem, míg el nem jön az az idő, amikor ezt mondjátok: Áldott, aki jön az Úrnak nevében!

Luke.14.1 | És történt, mikor egy szombaton egyik főfarizeus házához ment ebédelni, azok leselkedtek reá.
Luke.14.2 | És íme egy vízkóros ember volt előtte.
Luke.14.3 | És Jézus így szólt a törvénytudóknak és farizeusoknak: Szabad szombatnapon gyógyítani vagy nem!
Luke.14.4 | Azok pedig hallgattak. És ő megfogta, meggyógyította és elbocsátotta azt.
Luke.14.5 | Majd így felelt nekik: Ki az közületek, akinek a fia vagy az ökre szombatnapon a kútba esik és nem húzza ki azonnal?
Luke.14.6 | És ezekre nem tudtak felelni.
Luke.14.7 | Majd példázatot mondott a meghívottaknak, mikor észrevette, hogyan válogatják a főhelyeket:
Luke.14.8 | Ha valaki lakodalomba hív, ne ülj a főhelyre, mert lehet, hogy nálad érdemesebb embert is meghívott,
Luke.14.9 | s az, aki mind téged, mint azt meghívta, odamegy és ezt mondja neked: Engedd át ennek a helyet, — és akkor szégyenkezve az utolsó helyre fogsz ülni.
Luke.14.10 | Hanem ha meghívnak, menj el és ülj le az utolsó helyre, hogy mikor odajön az, aki téged meghívott, azt mondja neked: barátom, ülj feljebb! Akkor neked becsületed lesz azok előtt, akik veled együtt ülnek.
Luke.14.11 | Mert mindenki, aki magát felmagasztalja, megaláztatik és aki magát megalázza, felmagasztaltatik.
Luke.14.12 | És szólt annak is, aki őt meghívta: Ha ebédet vagy vacsorát készítesz, ne hívd barátaidat, se testvéreidet, se rokonaidat, se gazdag szomszédaidat, hogy viszont ők is meg ne hívjanak és viszonozzák neked.
Luke.14.13 | Hanem ha vendégséget készítesz, hívd a szegényeket, csonka-bonkákat, sántákat, vakokat:
Luke.14.14 | és boldog leszel, mivel ők nem tudják viszonozni neked. Mert Isten megfizet majd neked az igazak feltámadásakor.
Luke.14.15 | Mikor pedig ezt meghallotta egy azok közül, akik vele együtt ültek, így szólt neki: Boldog az, aki az Isten országának vendége.
Luke.14.16 | Ő pedig felelt annak: Egy ember nagy vacsorát készített, amelyre sok vendéget hívott.
Luke.14.17 | És elküldte szolgáját a vacsora idején, hogy megmondja a meghívottaknak: Jertek, mert már minden készen van.
Luke.14.18 | "Ekkor mindnyájan egyformán elkezdték magukat mentegetni. Az első azt üzente neki: Szántóföldet vettem és ki kell mennem, hogy megnézzem azt; kérlek, ments ki engem!"
Luke.14.19 | "És a másik ezt mondta: öt iga ökröt vettem és elmegyek, hogy kipróbáljam azokat; kérlek, ments ki engem!"
Luke.14.20 | Megint másik így szólt: Feleséget vettem és azért nem mehetek.
Luke.14.21 | Mikor azért az a szolga hazament, mindezt hírül adta az urának. Ekkor a házigazda megharagudva, ezt mondta szolgájának: Menj hamar a város tereire és utcáira és hozd be a szegényeket, csonka-bonkákat, sántákat és vakokat.
Luke.14.22 | És a szolga azt mondta: Uram, meglett, amit parancsoltál és mégis van hely.
Luke.14.23 | Akkor így szólt az úr a szolgának: Eredj az utakra, a sövényekhez és kényszeríts mindenkit, hogy bejöjjön: hadd teljék meg a házam.
Luke.14.24 | Mert mondom nektek, hogy senki a meghívottak közül nem kóstolja meg az én vacsorámat.
Luke.14.25 | Nagy sokaság ment pedig vele és ő megfordulva, így szólt hozzájuk:
Luke.14.26 | Ha valaki hozzám jön és nem gyűlöli meg atyját ós anyját, feleségét és gyermekeit, fiútestvéreit és nőtestvéreit, sőt a saját életét is, nem lehet az én tanítványom.
Luke.14.27 | És ha valaki nem hordozza az ő keresztjét és nem jön utánam, nem lehet az én tanítványom.
Luke.14.28 | Mert ha közületek valaki tornyot akar építeni, nemde leül először, kiszámítja a költséget, hogy van-e, amivel elvégezze1?
Luke.14.29 | Hogy miután alapot vetett, de bevégezni nem bírja, csúfolni ne kezdje őt senki, aki látja,
Luke.14.30 | és azt ne mondja: Ez az ember elkezdte az építést, de nem bírta véghezvinni.
Luke.14.31 | Vagy ha az egyik király háborúba megy a másik ellen, nemde leül először és tanácsot tart, hogy a maga tízezer emberével szembeszállhat-e azzal, aki húszezerrel jön ellene?
Luke.14.32 | Mert különben kénytelen, mikor a másik még távol van, követséget küldeni és megkérdezni a békefeltételeket.
Luke.14.33 | Így tehát, ha közületek valaki le nem mond minden vagyonáról, nem lehet az én tanítványom.
Luke.14.34 | Jó a só, de ha ízét veszti, mivel sózzák meg?
Luke.14.35 | Sem a földre, sem trágyára nem alkalmas: kidobják azt. Akinek van füle a hallásra, hallja!

Luke.15.1 | Közeledtek pedig hozzá a vámszedők és bűnösök mind, hogy hallgassák őt.
Luke.15.2 | És zúgolódtak a farizeusok és írástudók: Ez bűnösöket fogad magához és velük együtt eszik.
Luke.15.3 | Ő pedig ezt a példázatot mondta nekik:
Luke.15.4 | Melyik ember az közületek, akinek ha száz juha van és egyet azok közül elveszt, nem hagyja ott a kilencvenkilencet a pusztában és nem megy el az elveszett után, amíg meg nem találja azt?
Luke.15.5 | És ha megtalálta, örömében felveszi a vállára.
Luke.15.6 | És hazamenve, összehívja barátait és szomszédait és azt mondja nekik: örvendezzetek velem, mert megtaláltam az én juhomat, amely elveszett.
Luke.15.7 | Mondom nektek, hogy a mennyben így nagyobb öröm lesz egy megtérő bűnösön, mint kilencvenkilenc igazon, akiknek nincs szükségük megtérésre
Luke.15.8 | Vagy ha valamelyik asszonynak tíz drahmája van és egy drahmát elveszt, nem gyújt-e mécsest és nem söpri-e ki a házát és nem keresi-e gondosan, míg meg nem találja?
Luke.15.9 | És ha megtalálta, összehívja barátnőit, szomszédasszonyait és így szól: Örüljetek velem, mert megtaláltam a drahmát, amelyet elvesztettem.
Luke.15.10 | Így, mondom nektek, örvendezés van az Isten angyalainak színe előtt egy bűnös ember megtérésén.
Luke.15.11 | "Majd így szólt: Egy embernek volt két fia;"
Luke.15.12 | és így szólt az ifjabbik az atyjának: Atyám, add ki a vagyonból a rám eső részt. És megosztotta köztük a vagyont.
Luke.15.13 | Nem sok idő múlva azután a kisebbik fiú összeszedte mindenét, messze tartományba költözött és ott eltékozolta vagyonát, mivel feslett életet élt.
Luke.15.14 | Miután pedig mindent elköltött, nagy éhség támadt abban a tartományban, úgyhogy nyomorogni kezdett.
Luke.15.15 | Akkor elment, elszegődött annak a tartománynak egyik polgárához, aki kiküldte őt a mezejére disznókat legeltetni.
Luke.15.16 | "És szívesen megtöltötte volna gyomrát azzal az eleséggel, amit a disznók ettek; de senki sem adott neki."
Luke.15.17 | Mikor azután magába szállt, ezt mondta: Az én atyámnak hány bérese bővölködik kenyérben, én pedig itt éhen halok!
Luke.15.18 | Felkelek, elmegyek atyámhoz és azt mondom neki: Atyám, vétkeztem az ég ellen és te ellened
Luke.15.19 | és nem vagyok immár méltó, hogy fiadnak hívjanak. Tégy engem olyanná, mint béreseid közül egy.
Luke.15.20 | És felkelt, elment az atyjához. Mikor pedig még távolt volt, meglátta őt az atyja, megesett rajta a szíve, odafutott, a nyakába borult és megcsókolgatta őt.
Luke.15.21 | És szólt neki a fiú: Atyám, vétkeztem az ég ellen és te ellened, és nem vagyok immár méltó, hogy fiadnak hívjanak.
Luke.15.22 | Az atya azonban így szólt a szolgáinak: Gyorsan hozzátok ki a legszebb ruhát és adjátok rá. És húzzatok gyűrűt a kezére és sarut a lábára!
Luke.15.23 | És hozzátok elő a hizlalt tulkot, vágjátok le és együnk és vigadjunk.
Luke.15.24 | "Mert ez az én fiam halott volt és megelevenedett; elveszett és megtaláltatott. És elkezdtek vigadni."
Luke.15.25 | Nagyobbik fia pedig a mezőn volt és mikor hazajövet közelgett a házhoz, meghallotta a zenét és a táncot.
Luke.15.26 | És előszólított egyet a szolgák közül és megtudakolta, mi az.
Luke.15.27 | Az pedig így felelt neki: öcséd jött meg, és atyád levágatta a hizlalt tulkot, mivel egészségben nyerte őt vissza.
Luke.15.28 | Ekkor az megharagudott és nem akart bemenni. Atyja azért kimenve, kérlelte őt.
Luke.15.29 | "De ő így válaszolt atyjának: Íme, ennyi esztendeje szolgálok neked; parancsodat soha meg nem szegtem és te nekem soha nem adtál egy kecskegödölyét sem, hogy barátaimmal vigadjak."
Luke.15.30 | Mikor pedig ez a te fiad megjött, aki parázna nőkkel emésztette fel vagyonodat, levágattad neki a hizlalt tulkot.
Luke.15.31 | "Az pedig így szólt hozzá: Fiam, te mindenkor velem vagy és mindenem a tied;"
Luke.15.32 | vigadoznod és örvendezned kellene hát, hogy ez a te testvéred halott volt és megelevenedett, el veszett volt és megtaláltatott.

Luke.16.1 | Szólt pedig a tanítványaihoz: Volt egy gazdag ember és annak egy sáfára. Ezt bevádolták nála, hogy javait eltékozolja.
Luke.16.2 | Hívatta azért és azt mondta neki: Mit hallok felőled? Adj számot a sáfárságodról, mert nem lehetsz többé sáfár.
Luke.16.3 | Szólt pedig magában a sáfár: Mit tegyek, mivel az én uram elveszi tőlem a sáfárságot? Kapálni nem tudok, koldulni szégyenlek.
Luke.16.4 | Tudom, mit tegyek, hogy mikor a sáfárságtól megfosztanak, befogadjanak engem házaikba.
Luke.16.5 | És magához hívatta urának minden adósát és így szólt az elsőnek: Menynyivel tartozol az én uramnak?
Luke.16.6 | Az pedig így felelt: Száz bátus olajjal. És azt mondta neki: Vedd az írásodat, ülj le és írj hamar ötvenet.
Luke.16.7 | Azután szólott a másiknak: Hát te mennyivel tartozol? Az így felelt: Száz kórus búzával. És azt mondta annak: Vedd az írásodat és írj nyolcvanat.
Luke.16.8 | És dicsérte az úr a hamis sáfárt, hogy eszesen cselekedett. Mert e világ fiai eszesebben forgolódnak a maguk nemzedékében, mint a világosság fiai.
Luke.16.9 | Én is mondom nektek: szerezzetek magatoknak barátokat a hamis mammonból, hogy mikor az elfogy, befogadjanak titeket az örök hajlékokba.
Luke.16.10 | "Aki hű a kevesen, a sokon is hű az; és aki a kevesen hamis, a sokon is hamis az."
Luke.16.11 | Ha azért a hamis mammonon nem voltatok hűségesek, ki fogja rátok bízni az igazi gazdagságot?
Luke.16.12 | És ha a másén nem voltatok hűségesek, ki adja oda nektek, ami a tietek?
Luke.16.13 | Egy szolga sem szolgálhat két úrnak, mert vagy az egyiket gyűlöli és a másikat szereti, vagy az egyikhez ragaszkodik és a másikat megveti. Nem szolgálhattok Istennek és a mammonnak.
Luke.16.14 | Hallották pedig mindezt a farizeusok, akik pénzsóvárak voltak és kigúnyolták őt.
Luke.16.15 | És szólt nekik: Ti az emberek előtt igazolni akarjátok magatokat, de az Isten ismeri a szíveteket. Mert ami az emberek előtt igen becses, az az Isten előtt utálatos.
Luke.16.16 | A törvény és a próféták Jánosig voltak. Azóta az Isten országa hirdettetik és mindenki erejét megfeszítve tör be abba.
Luke.16.17 | Pedig könnyebben múlik el a menny és a föld, hogysem a törvényből egy pontocska is elessék.
Luke.16.18 | "Mindenki, aki elbocsátja a feleségét és mást vesz el, paráználkodik; és mindenki, aki férjétől elbocsátott asszonyt vesz feleségül, paráználkodik."
Luke.16.19 | Volt egy gazdag ember, aki bíborba és patyolatba öltözött és minden nap dúsan lakmározott.
Luke.16.20 | És egy Lázár nevű koldus tele fekélyekkel ott feküdt az ő kapuja előtt.
Luke.16.21 | Ez szeretett volna jóllakni a gazdag ember asztaláról lehullott morzsákkal, de még az ebek is odamentek és nyalták a sebeit.
Luke.16.22 | Történt pedig, hogy meghalt a koldus és az angyalok Ábrahám kebelébe vitték. Meghalt a gazdag is és eltemették.
Luke.16.23 | És amint a pokolban kínok között gyötrődve felemelte tekintetét, látta távolról Ábrahámot és Lázárt az ő kebelén.
Luke.16.24 | Ekkor felkiáltott: Atyám, Ábrahám, könyörülj rajtam és küldd el Lázárt, hogy mártsa ujja hegyét a vízbe és hűsítse meg a nyelvemet, mert gyötrődöm a lángban.
Luke.16.25 | Ábrahám pedig azt mondta: Fiam, jusson eszedbe, hogy te javaidat már elvetted életedben éppúgy, mint Lázár is a rosszat. Most ő itt vigasztalódik, te pedig gyötrődöl.
Luke.16.26 | És mindezen felül köztünk és közöttetek nagy szakadék van, hogy akik innen hozzátok akarnak átmenni, ne mehessenek, se onnan hozzánk át ne jöhessenek.
Luke.16.27 | Amaz pedig így szólt: Kérlek azért, atyám, hogy küldd el őt apám házához.
Luke.16.28 | Mert van öt testvérem: hadd tegyen nekik bizonyságot, hogy ők is ide ne kerüljenek a gyötrelem e helyére.
Luke.16.29 | Felelt neki Ábrahám: Van Mózesük és prófétáik. Hallgassák azokat!
Luke.16.30 | "De amaz ezt mondta: Nem úgy, atyám, Ábrahám; hanem ha valaki a halottak közül megy hozzájuk, megtérnek."
Luke.16.31 | Ő pedig azt mondta neki: Ha Mózesre és a prófétákra nem hallgatnak, nem győzi meg őket az sem, ha valaki feltámad a halottak közül.

Luke.17.1 | "Szólt pedig a tanítványainak: Lehetetlen, hogy botránkozások ne legyenek; de jaj annak, aki által esnek."
Luke.17.2 | Jobb annak, ha malomkövet vetnek a nyakába és a tengerbe dobják, mintsem egyet is megbotránkoztasson e kicsinyek közül
Luke.17.3 | Vigyázzatok magatokra! Ha vétkezik a te atyádfia, dorgáld meg: és ha megbánja, bocsáss meg neki.
Luke.17.4 | És ha egy nap hétszer vétkezik ellened és hétszer fordul hozzád ezzel a szóval: Megbántam, — meg kell bocsátanod neki.
Luke.17.5 | És szóltak az apostolok az Úrnak: Növeld a mi hitünket.
Luke.17.6 | Felelt pedig az Úr: Ha annyi hitetek volna, mint a mustármag, ezt mondanátok ennek az eperfának: Szakadj ki gyökerestül és verj gyökeret a tengerben, — engedne nektek.
Luke.17.7 | Kicsoda pedig az közületek, aki ha egy szolgája van és az szánt, vagy legeltet, mihelyt a mezőről megjön, tüstént azt mondja neki: Jöjj hamar, ülj asztalhoz!?
Luke.17.8 | Sőt nem azt mondja-e neki: Készíts nekem vacsorára valót és övezd fel magadat, szolgálj ki engem, amíg eszem és iszom s azután eszel és iszol majd te!?
Luke.17.9 | vajjon megköszöni-e annak a szolgának, hogy azt tette, amit neki parancsolt? (A 9. vers végén egyes kéziratokban még ez olvasható: Nem gondolom.)
Luke.17.10 | Így ti is, ha mindazt megtettétek, amiket parancsoltak nektek, mondjátok: Haszontalan szolgák vagyunk, csak azt tettük, amivel tartoztunk.
Luke.17.11 | Amikor pedig útban volt Jeruzsálem felé, Samária és Galilea között haladt át.
Luke.17.12 | És mikor egy faluba bement, tíz bélpoklos jött eléje, akik távol megálltak,
Luke.17.13 | és felemelték szavukat: Jézus, Mester, könyörülj rajtunk!
Luke.17.14 | És mikor látta őket, azt mondta nekik: Menjetek el, mutassátok meg magatokat a papoknak. És amíg odamentek, megtisztultak.
Luke.17.15 | Egyikük azután, mikor látta, hogy meggyógyult, visszatért és fennhangon magasztalta az Istent
Luke.17.16 | és Jézus lábánál arcra borulva, hálát adott neki. És ez az ember samáriai volt.
Luke.17.17 | Ekkor Jézus ezt mondta: Nem tízen tisztultak-e meg? Hol van a többi kilenc?
Luke.17.18 | Nem akadt, aki visszatért volna, hogy dicsőítse az Istent, csak ez az idegen?
Luke.17.19 | És szólt hozzá: Kelj fel, menj el, a te hited megtartott téged.
Luke.17.20 | Mikor pedig a farizeusok megkérdezték tőle, mikor jön el az Isten országa, azt felelte nekik: Az Isten országa nem szemmel láthatóan jön el.
Luke.17.21 | Sem azt nem mondják: Íme, itt! vagy: amott van! Mert az Isten országa közöttetek van!
Luke.17.22 | A tanítványoknak pedig ezt mondta: Eljön az idő, amikor kívántok látni egyet az Ember Fiának napjai közül, de nem láttok.
Luke.17.23 | És mondják majd nektek: íme, itt! Íme, amott van! de ne menjetek oda és ne kövessétek!
Luke.17.24 | Mert amint a felvillanó villámlás az ég egyik aljától a másikig fénylik, úgy lesz az Ember Fia is az ő napján.
Luke.17.25 | De előbb sokat kell neki szenvednie és megvettetnie e nemzedéktől.
Luke.17.26 | És amint Nóé napjaiban történt, úgy lesz az Ember Fiának napjaiban is.
Luke.17.27 | Ettek, ittak, házasodtak, férjhez mentek, mind ama napig, amelyen Nóé bement a bárkába. Azután eljött az özönvíz és a többieket mind elpusztította.
Luke.17.28 | Hasonlóképen, mint Lót napjaiban is történt: ettek, ittak, adtak, vettek, ültettek, építettek,
Luke.17.29 | de amely napon kiment Lót Sodomából, tűz és kénkő esett az égből és minden kit elpusztított.
Luke.17.30 | Éppen így lesz azon a napon, amelyen az Ember Fia megjelenik.
Luke.17.31 | "Aki azon a napon a háztetőn lesz és holmija a házban, ne jöjjön le, hogy elvigye azt; és aki a mezőn lesz, az se forduljon vissza."
Luke.17.32 | Emlékezzetek Lót feleségére!
Luke.17.33 | Aki meg akarja tartani az ő életét, elveszíti azt, és aki elveszíti, megtartja azt.
Luke.17.34 | Mondom nektek: azon az éjtszakán, ha ketten lesznek egy ágyban, az egyik felvétetik és a másik ott hagyatik.
Luke.17.35 | Két asszony őröl együtt: az egyik felvétetik és a másik ott hagyatik.
Luke.17.36 | Ketten lesznek a mezőn: az egyik felvétetik és a másik ott hagyatik.
Luke.17.37 | És azok így feleltek neki: Hol, Uram? Ő pedig azt mondta nekik: Ahol a holttest, odagyűlnek a saskeselyűk is.

Luke.18.1 | Mondott pedig nekik példázatot arról, hogy mindenkor imádkozniok kell és nem szabad megrestülniök.
Luke.18.2 | Azt mondta: Volt egy városban egy bíró, aki az Istent nem félte és emberekkel nem törődött.
Luke.18.3 | Volt egy özvegyasszony is abban a városban, aki gyakran elment hozzá és azt mondta: Szolgáltass nekem igazságot ellenfelemmel szemben.
Luke.18.4 | Ám ez egy ideig nem akart, de aztán így szólt magában: Bár én Istent nem félem, sem emberekkel nem törődöm,
Luke.18.5 | mégis, mivel terhemre van ez az özvegyasszony, igazságot szolgáltatok neki, hogy minduntalan idejőve, ne gyötörjön.
Luke.18.6 | Szólt pedig az Úr: Halljátok, mit mond a hamis bíró!
Luke.18.7 | Hát az Isten nem szolgáltat-e igazságot az ő választottainak, akik éjjel-nappal kiáltanak hozzá? vajjon váratja-e őket?
Luke.18.8 | Mondom nektek, hogy igazságot szolgáltat nekik hamar. Mindazáltal mikor az Ember Fia eljön, vajjon megtalálja-e a hitet a földön?
Luke.18.9 | Némelyeknek pedig, akik elbizakodtak magukban, hogy ők igazak, és a többieket semmibe sem vették, ezt a példázatot mondta:
Luke.18.10 | Két ember ment fel a templomba imádkozni: az egyik farizeus és a másik vámszedő.
Luke.18.11 | A farizeus megállva, így imádkozott magában: Isten, hálát adok neked, hogy nem vagyok olyan, mint egyéb emberek: rablók, becstelenek, paráznák, vagy mint ez a vámszedő is.
Luke.18.12 | "Böjtölök kétszer egy héten; tizedet adok mindenből, amit szerzek."
Luke.18.13 | A vámszedő pedig távol állva, még a tekintetét sem akarta az égre emelni, hanem verte a mellét és így szólt: Isten, légy irgalmas nekem, bűnösnek.
Luke.18.14 | Mondom nektek, ez megigazulva ment alá az ő házához, nem úgy, mint amaz. Mert mindenki, aki felmagasztalja magát, megaláztatik, és aki megalázza magát, felmagasztaltatik.
Luke.18.15 | Odavitték hozzá a kis gyermekeket is, hogy kezét rájok tegye. Mikor pedig a tanítványok ezt látták, megdorgálták azokat.
Luke.18.16 | Jézus azonban magához hívta őket és ezt mondta: Engedjétek, hogy a kis gyermekek hozzám jöjjenek és ne tiltsátok el őket, mert ilyeneké az Isten országa.
Luke.18.17 | Bizony mondom nektek: aki nem úgy fogadja az Isten országát, mint a gyermek, semmiképpen sem megy be abba.
Luke.18.18 | És megkérdezte őt egy főember: Jó Mester, mit cselekedjem, hogy az örök életet örököljem?
Luke.18.19 | Jézus pedig azt mondta neki: Miért mondasz engem jónak? Senki sem jó, csak egy: az Isten.
Luke.18.20 | A parancsolatokat tudod: Ne paráználkodjál! Ne ölj! Ne lopj! Hamis tanúbizonyságot ne tégy! Tiszteld atyádat és anyádat!
Luke.18.21 | Az pedig szólt: Mindezt ifjúságomtól fogva megtartottam.
Luke.18.22 | "Mikor Jézus hallotta ezeket, azt mondta neki: Még egy fogyatkozás van benned. Add el mindenedet, amid van, és oszd el a szegényeknek és kincsed lesz a mennyben; és jöjj, kövess engem."
Luke.18.23 | Az pedig mikor hallotta ezt, nagyon elszomorodott, mert igen gazdag volt.
Luke.18.24 | Jézus pedig rátekintett és így szólt: Milyen nehezen mennek be az Isten országába azok, akiknek vagyonuk van!
Luke.18.25 | Mert könnyebb a tevének a tű fokán átmenni, mint a gazdagnak az Isten országába bejutni.
Luke.18.26 | Akik pedig ezt hallották, így szóltak: Kicsoda üdvözülhet tehát?
Luke.18.27 | Ő pedig így felelt: Ami embereknél lehetetlen, lehetséges Istennél.
Luke.18.28 | És szólott Péter: íme, mi mindenünket elhagytuk és követtünk téged.
Luke.18.29 | Ő pedig azt mondta nekik: Bizony mondom nektek, hogy senki sincs, aki elhagyta házát vagy feleségét vagy testvéreit vagy szüleit vagy gyermekeit az Isten országáért,
Luke.18.30 | aki sokszorosan többet ne kapna ebben az időben, a jövendő világban pedig örök életet.
Luke.18.31 | És maga mellé vette a tizenkettőt és így szólt nekik: Íme, felmegyünk Jeruzsálembe és beteljesedik minden, amit a próféták megírtak az Ember Fiáról.
Luke.18.32 | Mert a pogányok kezébe adatik és megcsúfoltatik, meggyaláztatik és megköpdöstetik
Luke.18.33 | "és miután megostorozták, megölik; de harmadnap feltámad."
Luke.18.34 | ők pedig ezekből semmit sem értettek, a beszéd rejtve volt előttük és nem értették meg a mondottakat.
Luke.18.35 | Történt pedig, hogy mikor Jerikóhoz közeledett, egy vak ült az út mellett, koldulva.
Luke.18.36 | És mikor hallotta, hogy sokaság megy el mellette, tudakozódott, hogy mi az.
Luke.18.37 | Ekkor megmondták neki, hogy a názáreti Jézus megy arra.
Luke.18.38 | És így kiáltott: Jézus, Dávid fia, könyörülj rajtam!
Luke.18.39 | "Akik pedig elől mentek, dorgálták őt, hogy hallgasson; de ő annál inkább kiáltozott: Dávid fia, könyörülj rajtam!"
Luke.18.40 | Ekkor Jézus megállott és megparancsolta, hogy vezessék oda hozzá s mikor közel ért, megkérdezte tőle:
Luke.18.41 | Mit akarsz, hogy cselekedjem veled? Az pedig szólt: Uram, hogy újra lássak.
Luke.18.42 | És Jézus azt mondta neki: Láss! A te hited megtartott téged.
Luke.18.43 | És azonnal megjött a szeme világa és követte őt, dicsőítve az Istent. Mikor ezt látta mind az egész nép, dicséretet mondott Istennek.

Luke.19.1 | Bement és áthaladt Jerikón.
Luke.19.2 | És íme, volt ott egy ember, névszerint Zákeus: ez fővámszedő volt és gazdag.
Luke.19.3 | És igyekezett látni Jézust, hogy melyik az, de a sokaságtól nem láthatta, mivel kistermetű ember volt.
Luke.19.4 | Azért előre futva, felhágott egy eperfára, hogy lássa őt, mert arra kellett elmennie.
Luke.19.5 | És mikor Jézus arra a helyre: ért, feltekintett és ezt mondta neki: Zákeus, gyorsan szállj le, mert ma nekem a te házadnál kell maradnom.
Luke.19.6 | Ekkor gyorsan leszállott és örömmel fogadta be őt.
Luke.19.7 | És mikor ezt látták, mindnyájan zúgolódtak: Bűnös emberhez ment be szállásra.
Luke.19.8 | Zákeus pedig előállva, így szólt az Úrhoz: Uram, íme vagyonom felét a szegényeknek adom és ha bárkitől valamit zsarolással elvettem, négyannyit adok a helyébe.
Luke.19.9 | Jézus így felelt neki: Ma lett üdvössége ennek a háznak, mivel ő is Ábrahám fia.
Luke.19.10 | Mert azért jött az Ember Fia, hogy megkeresse és megtartsa, ami elveszett.
Luke.19.11 | És mikor ezeket hallották, Jézus egy példázattal folytatta a tanítását, mivel közel volt Jeruzsálemhez és mivel ők azt gondolták, hogy azonnal megjelenik az Isten országa.
Luke.19.12 | Ezért így szólt: Egy nemes ember távoli országba utazott, hogy királyságot szerezzen magának s azután visszatérjen.
Luke.19.13 | Előszólította azért tíz szolgáját, adott nekik tíz gírát és ezt mondta nekik: Kereskedjetek ezek kel, amíg megjövök.
Luke.19.14 | Polgártársai pedig gyűlölték őt és követeket küldtek utána, ezzel az üzenettel: Nem akarjuk, hogy ez uralkodjék rajtunk.
Luke.19.15 | És amikor megszerezte a királyságot és megjött, megparancsolta, hogy hívják oda hozzá azokat a szolgákat, akiknek a pénzt adta, hogy megtudja, ki miként kereskedett.
Luke.19.16 | Eljött pedig az első és ezt mondta: Uram, a te gírád tíz gírát nyert.
Luke.19.17 | "Ő pedig szólt neki: Jól van, jó szolgám; mivel ilyen kevesen hű voltál, legyen hatalmad tíz városon."
Luke.19.18 | És jött a második, aki ezt mondta: Uram, a te gírád öt gírát nyert.
Luke.19.19 | Szólt pedig ennek is: Neked is legyen hatalmad öt városon.
Luke.19.20 | Akkor jött egy másik, aki azt mondta: Uram, itt a gírád, amelyet egy keszkenőbe eltéve tartogattam,
Luke.19.21 | mert féltem tőled, mivel kemény ember vagy: elveszed, amit nem te tettél el és learatod, amit nem te vetettél.
Luke.19.22 | Szólt pedig annak: A te szádból ítéllek meg, te gonosz szolga! Tudtad, hogy én kemény ember vagyok, aki elveszem, amit nem én tettem el és learatom, amit nem én vetettem.
Luke.19.23 | Miért nem adtad akkor a pénzemet a pénzváltók asztalára, hogy amikor megjövök, kamatostul hajthattam volna be?
Luke.19.24 | És az ott állóknak azt mondta: Vegyétek el ettől a gírát és adjátok annak, akinek tíz gírája van.
Luke.19.25 | És mondták neki: Uram, neki tíz gírája van!
Luke.19.26 | "Mondom nektek, hogy mindenkinek, akinek van, adatik; attól pedig akinek nincs, még amije van, az is elvétetik."
Luke.19.27 | Sőt ezenfelül hozzátok ide azokat az ellenségeimet, akik nem akarták, hogy uralkodjam rajtuk, és öljétek meg őket előttem.
Luke.19.28 | És amikor ezeket mondotta, tovább haladt, fel Jeruzsálembe.
Luke.19.29 | És amint közeledett Betfagéhoz és Betániához, a hegynél, amelyet Olajfák hegyének hívnak, elküldött kettőt a tanítványok közül és azt mondta:
Luke.19.30 | Menjetek el az átellenben levő faluba. Mikor abba beértek, találtok egy megkötött szamárcsikót, amelyen még soha ember nem ült: azt oldjátok el és vezessétek ide.
Luke.19.31 | És ha valaki megkérdi tőletek: Miért oldjátok el? Így feleljetek annak: Mert az Úrnak van szüksége rá.
Luke.19.32 | Ekkor a küldöttek elmentek és éppen úgy találták, amint mondta nekik.
Luke.19.33 | És amint a szamárcsikót oldozták, így szóltak annak gazdái: Miért oldjátok el a szamárcsikót?
Luke.19.34 | Ők pedig így feleltek: Az Úrnak van rá szüksége.
Luke.19.35 | "És elvezették azt Jézushoz; és felsőruháikat a szamárcsikóra vetették és felültették rá Jézust."
Luke.19.36 | És menetközben felsőruhájukat az útra terítették.
Luke.19.37 | Mikor pedig már közeledett az Olajfák hegyének lejtőjéhez, a tanítványok egész sokasága örvendezve kezdte dicsérni az Istent fennszóval mindazokért a csodákért, amelyeket láttak,
Luke.19.38 | és ezt mondták: Áldott a király, aki jön az Úr nevében! Békesség a mennyben és dicsőség a magasságban!
Luke.19.39 | És némelyek a farizeusok közül a sokaságból ezt mondták neki: Mester, dorgáld meg a tanítványaidat!
Luke.19.40 | De ő ezt válaszolta nekik: Mondom nektek, ha ezek elhallgatnak, a kövek fognak kiáltani.
Luke.19.41 | És mikor közeledett és látta a várost, siratta azt,
Luke.19.42 | és ezt mondta: Bárcsak megismerted volna te is, csak e mostani napon is, amik békességre valók! De most rejtve vannak szemed előtt.
Luke.19.43 | Mert jönnek majd rád napok, mikor ellenségeid sáncot húznak körülötted, körülvesznek és mindenfelől megszorítanak,
Luke.19.44 | földre tipornak téged és benned a te fiaidat, és nem hagynak benned követ kövön, mivel nem ismerted fel a te meglátogatásod idejét.
Luke.19.45 | És bement a templomba és kezdte kiűzni az árusokat,
Luke.19.46 | és azt mondta nekik: Meg van írva: Az én házam imádság háza legyen, ti pedig rablók barlangjává tettétek azt.
Luke.19.47 | És tanított naponként a templomban. A papi fejedelmek pedig és az írástudók és a nép vezető emberei el akarták őt veszíteni.
Luke.19.48 | De nem tudták, mit cselekedjenek, mert az egész nép csüngött rajta, és hallgatott reá.

Luke.20.1 | És egyik napon, mikor ő a templomban a népet tanította és az evangéliumot hirdette, előálltak a papi fejedelmek és az írástudók a vénekkel együtt
Luke.20.2 | és így szóltak hozzá: Mondd meg nekünk, micsoda hatalommal cselekszed ezeket, vagy ki az, aki neked ezt a hatalmat adta?
Luke.20.3 | És ő így felelt nekik: Én is kérdezek tőletek egy szót és mondjátok meg nekem:
Luke.20.4 | A János keresztsége mennyből volt-e vagy emberektől?
Luke.20.5 | Azok pedig tanakodtak maguk között: Ha ezt mondjuk: Mennyből, — azt fogja mondani: Miért nem hittetek tehát neki?
Luke.20.6 | Ha pedig ezt mondjuk: Emberektől, — az egész nép megkövez minket, mert meg van győződve, hogy János próféta volt.
Luke.20.7 | Azt felelték azért, hogy nem tudják, honnan volt.
Luke.20.8 | És Jézus így szólt nekik: Én sem mondom meg nektek, micsoda hatalommal cselekszem ezeket.
Luke.20.9 | És kezdte a népnek ezt a példázatot mondani: Egy ember szőlőt ültetett és azt bérbe adta munkásoknak és hosszú időre elutazott.
Luke.20.10 | És mikor eljött az ideje, elküldött egy szolgát a munkásokhoz, hogy adjanak neki a szőlő terméséből. De a munkások megverték azt és üres kézzel küldték vissza.
Luke.20.11 | Akkor másik szolgát küldött, de azt is megverték, gyalázatosan bántak vele és üres kézzel küldték vissza.
Luke.20.12 | És még harmadikat is küldött, de ők ezt is megsebesítették és kidobták.
Luke.20.13 | Ekkor így szólt a szőlő ura: Mit cselekedjem? Elküldöm az én szeretett fiamat, talán őt megbecsülik.
Luke.20.14 | De mikor meglátták őt a munkások, így tanakodtak egymás között: Ez az örökös! Öljük meg őt, hogy mienk legyen az örökség!
Luke.20.15 | Akkor kidobták őt a szőlőből és megölték. Mit cselekszik azért a szőlő ura velük?
Luke.20.16 | Eljön és elveszti ezeket a munkásokat és a szőlőt másoknak adja. És mikor ezt hallották, így szóltak: Lehetetlen!
Luke.20.17 | Ő azonban rájuk tekintett és ezt mondta: Mit jelent akkor ez az ige: Amely követ az építők megvetettek, az lett a szegelet fejévé!?
Luke.20.18 | "Aki e kőre esik, szétzúzódik; akire pedig ez esik rá, összetöri azt."
Luke.20.19 | És igyekeztek a papi fejedelmek és írástudók már abban az órában kezüket rávetni, de féltek a néptől. Mert megértették, hogy róluk mondta ezt a példázatot.
Luke.20.20 | Szemmel tartották őt, és kémeket küldtek ki, akik igazaknak tettették magukat, hogy megfogják őt beszédében s így átadják a hatóságnak és a helytartó hatalmának.
Luke.20.21 | Ezek megkérdezték tőle: Mester, tudjuk, hogy te helyesen beszélsz és tanítasz, és nem vagy személyválogató, hanem valóban az Isten útját tanítod.
Luke.20.22 | Szabad-e adót fizetnünk a császárnak, vagy nem?
Luke.20.23 | Ő azonban felismerte álnokságukat és így szólt nekik:
Luke.20.24 | Mutassatok nekem egy dénárt. Kinek a képe és felirata van rajta? Erre ők így feleltek: A császáré.
Luke.20.25 | Ő pedig azt mondta nekik: Adjátok meg azért, ami a császáré, a császárnak, és ami az Istené, az Istennek.
Luke.20.26 | És a nép előtt nem tudták őt megfogni beszédében, hanem csodálkozva feleletén, elhallgattak.
Luke.20.27 | A szadduceusok közül, akik tagadják, hogy van feltámadás, némelyek odamentek hozzá és megkérdezték őt:
Luke.20.28 | Mester, Mózes megírta nekünk, hogy ha valakinek a testvére meghal, akinek felesége volt, de gyermeke nem, — testvére vegye el az özvegyet és támasszon utódot az ő testvérének.
Luke.20.29 | Volt egyszer hét testvér. És az első feleséget vett és elhalt gyermektelenül.
Luke.20.30 | Akkor a második vette el az özvegyet,
Luke.20.31 | majd a harmadik és így sorban mind a hét és meghaltak úgy, hogy nem hagytak utódot.
Luke.20.32 | Végűl meghalt az asszony is.
Luke.20.33 | A feltámadáskor azért közülök kinek a felesége lesz, mert mind a hétnek a felesége volt.
Luke.20.34 | És Jézus így felelt nekik: E mostani világ fiai házasodnak és férjhez mennek,
Luke.20.35 | de akik méltóknak ítéltetnek arra, hogy a jövendő világnak és a halálból való feltámadásnak részesei legyenek, sem nem házasodnak, sem férjhez nem mennek.
Luke.20.36 | Meg sem halhatnak többé, mert hasonlók az angyalokhoz, és az Isten fiai, mivel a feltámadás fiai.
Luke.20.37 | Hogy pedig a halottak feltámadnak, arra már Mózes is rámutatott a csipkebokorról szóló történetben, mikor az Urat Ábrahám Istenének, Izsák Istenének és Jákob Istenének mondja.
Luke.20.38 | Isten pedig nem a halottaknak, hanem az élőknek Istene. Mert őneki mindenki él.
Luke.20.39 | Erre néhány írástudó így szólt hozzá: Mester, jól megfeleltél.
Luke.20.40 | És többé semmit sem mertek kérdezni tőle.
Luke.20.41 | Szólt pedig nekik: Hogyan mondják, hogy Krisztus a Dávid fia?
Luke.20.42 | Holott maga Dávid mondja a Zsoltárok könyvében: Szólt az Úr az én Uramnak: Ülj az én jobbom felől,
Luke.20.43 | míg ellenségeidet lábad alá vetem zsámolyul.
Luke.20.44 | Dávid azért Urának mondja őt, mimódon fia tehát neki
Luke.20.45 | És az egész nép hallatára így szólt a tanítványoknak:
Luke.20.46 | Óvakodjatok az írástudóktól, akik szívesen járnak hosszú köntösökben és szeretik a piacokon való köszöntéseket és a zsinagógákban az első üléseket, a lakomákon a főhelyeket,
Luke.20.47 | akik az özvegyek házát felemésztik és színből hosszasan imádkoznak: ezek súlyosabb ítélet alá esnek.

Luke.21.1 | És mikor feltekintett, látta, hogy a gazdagok hogyan dobják ajándékaikat a perselybe.
Luke.21.2 | Látott pedig ott egy szegény özvegyasszonyt, hogy két fillért dobott abba.
Luke.21.3 | És szólt: Bizony mondom nektek, hogy ez a szegény özvegyasszony mindenkinél többet dobott.
Luke.21.4 | Mert mindezek az ő feleslegükből dobtak az adományokhoz, ez pedig a maga szegénységéből egész vagyonát, amije csak volt, beledobta.
Luke.21.5 | És mikor némelyek azt mondták a templom felől, hogy az gyönyörű kövekkel és fogadalmi ajándékokkal van feldíszítve, ezt mondta:
Luke.21.6 | Jönnek napok, amikor ezekből, amiket láttok, kő kövön nem marad, amelyet szét ne hánynának.
Luke.21.7 | Megkérdezték pedig őt: Mester, mikor lesznek meg ezek és mi lesz a jel, amikor majd mindez megtörténik?
Luke.21.8 | Ő pedig így felelt: Vigyázzatok, hogy el ne hitessenek titeket! Mert sokan jönnek majd az én nevemben, akik ezt mondják: Én vagyok! és: Az idő elközelgett! Ne menjetek azért utánuk.
Luke.21.9 | És mikor háborúkról és zendülésekről hallotok, ne rettenjetek meg, mert előbb ezeknek kell megtörténniök, de a vég nincs itt mindjárt.
Luke.21.10 | Akkor így szólt nekik: Nemzet nemzet ellen támad és ország ország ellen,
Luke.21.11 | és nagy földrengések lesznek és mindenfelé dögvész, éhínség és rettenetes dolgok, és nagy jelek lesznek az égből.
Luke.21.12 | De mindezek előtt kezüket rátok vetik és üldöznek titeket, átadnak a zsinagógáknak és tömlöcbe vetnek és királyok és helytartók elé visznek titeket az én nevemért.
Luke.21.13 | De ez alkalom lesz nektek a bizonyságtételre.
Luke.21.14 | Tökéljétek el azért szívetekben, hogy nem töprengtek előre, mit feleljetek a védelmetekre.
Luke.21.15 | Mert én adok nektek szájat és bölcsességet, amelynek ellene nem állhat, vagy ellene nem mondhat egyetlen ellenfeletek sem.
Luke.21.16 | Elárulnak majd titeket még szülők és testvérek, rokonok és barátok is, és közületek némelyeket megölnek.
Luke.21.17 | És gyűlöletesek lesztek mindenki előtt az én nevemért.
Luke.21.18 | De fejeteknek egy hajszála sem vész el
Luke.21.19 | Állhatatossággal nyeritek meg majd életeteket.
Luke.21.20 | Mikor pedig látjátok, hogy Jeruzsálemet hadseregek veszik körül, akkor vegyétek tudomásul, hogy elközelgett annak pusztulása.
Luke.21.21 | Akkor, akik Júdeában vannak, meneküljenek a hegyekbe, és akik benn vannak a városban, menjenek ki abból, és akik künn vannak vidéken, ne menjenek be abba.
Luke.21.22 | Mert azok a bosszúállás napjai, hogy beteljesedjenek mindazok, amik meg vannak írva.
Luke.21.23 | Jaj pedig a terhes és szoptatós asszonyoknak azokban a napokban! Mert nagy nyomorúság lesz a földön és harag ezen a népen.
Luke.21.24 | És elhullanak fegyver éle által, és foglyul viszik őket minden pogány nép közé, és Jeruzsálemet pogányok tapodják majd, míg betelik a pogányok ideje.
Luke.21.25 | "És lesznek jelek a napban, holdban és csillagokban; és a földön a népek kétségbe esnek tanácstalanságukban a tenger árjának zúgása miatt,"
Luke.21.26 | "mikor az emberek elalélnak a félelemtől és annak várásától, ami a földkerekségére következik; mert az egek erősségei megrendülnek."
Luke.21.27 | És akkor meglátják az Ember Fiát, amint eljön a felhőben hatalommal és nagy dicsőséggel.
Luke.21.28 | Mikor pedig mindezek elkezdődnek, egyenesedjetek fel, emeljétek fel fejeteket, mert közeledik a ti megváltásotok.
Luke.21.29 | Mondott pedig nekik egy példázatot: Nézzétek a fügefát és mind a fákat.
Luke.21.30 | Mihelyt hajtanak és ezt látjátok, magatoktól tudjátok, hogy már közel a nyár.
Luke.21.31 | így ti is, mikor látjátok, hogy ezek meglesznek, tudjátok meg, hogy közel van az Isten országa.
Luke.21.32 | Bizony mondom nektek, hogy e nemzedék nem múlik el, míg mindez meg nem lesz.
Luke.21.33 | Az ég és föld elmúlnak, de az én beszédeim semmiképpen el nem múlnak.
Luke.21.34 | De vigyázzatok magatokra, hogy meg ne nehezedjék a ti szívetek dobzódás, részegség, vagy az élet gondjai miatt és hirtelen ne jöjjön rátok az a nap,
Luke.21.35 | mint valami tőr, mert meglepi mindazokat, akik a föld színén laknak.
Luke.21.36 | Legyetek azért mindenkor éberek, könyörögjetek, hogy méltókká tétessetek arra, hogy kimeneküljetek mindezekből, amik bekövetkeznek, és megállhassatok az Ember Fia előtt.
Luke.21.37 | Nappal a templomban tanított. Éjjelre pedig az Olajfák hegyére ment ki.
Luke.21.38 | És kora reggel az egész nép hozzá sietett, hogy hallgassa őt a templomban.

Luke.22.1 | Közel volt pedig a kovásztalan kenyerek ünnepe, amelyet húsvétnak mondanak.
Luke.22.2 | "És a papi fejedelmek és írástudók keresték a módját, hogyan öljék meg őt; mert féltek a néptől."
Luke.22.3 | Bement pedig a Sátán Júdásba, akit Iskáriótesnek neveznek s a tizenkettő közül való volt.
Luke.22.4 | És ő elment, megbeszélte a papi fejedelmekkel és a templomőrség parancsnokaival, hogyan adja őt a kezükbe.
Luke.22.5 | És azok örültek és megegyezted vele, hogy pénzt adnak neki.
Luke.22.6 | Ő pedig beleegyezett és kereste a kedvező alkalmat, hogy őt kezükbe adja a nép háta mögött.
Luke.22.7 | Elérkezett pedig a kovásztalan kenyerek napja, amelyen a húsvéti bárányt le kellett ölni.
Luke.22.8 | És Jézus elküldte Pétert és Jánost, e szavakkal: Menjetek el, készítsétek el nekünk a húsvéti bárányt, hogy megegyük azt.
Luke.22.9 | Ők pedig így szóltak neki: Hol akarod, hogy elkészítsük?
Luke.22.10 | És ő azt mondta nekik: Íme, mikor beértek a városba, élőtökbe jön egy ember egy korsó vízzel, kövessétek őt abba a házba, amelybe bemegy.
Luke.22.11 | És mondjátok a ház gazdájának: Ezt üzeni neked a Mester, hol van az a szállás, ahol a tanítványaimmal együtt megeszem a. húsvéti bárányt?
Luke.22.12 | "És ő mutat nektek egy nagy, berendezett termet; ott készítsétek el."
Luke.22.13 | "És amikor elmentek, úgy találták, amint mondta nekik; és elkészítették a húsvéti bárányt."
Luke.22.14 | És amikor eljött az óra, asztalhoz telepedett ő és az apostolok vele együtt.
Luke.22.15 | És szólt nekik: Nagy kívánsággal kívántam, hogy ezt a húsvéti bárányt veletek megegyem, mielőtt szenvedek.
Luke.22.16 | Mert mondom nektek, hogy többé nem eszem azt, míg be nem teljesedik az Isten országában.
Luke.22.17 | És vette a poharat, hálát adott és ezt mondta: Vegyétek ezt és osszátok el magatok között.
Luke.22.18 | Mert mondom nektek, hogy nem iszom mostantól fogva a szőlőtőke gyümölcséből, míg el nem jön az Isten országa.
Luke.22.19 | És miután a kenyeret vette, hálát adott, megtörte és adta nekik és ezt mondta: Ez az én testem, amely tiérettetek adatik: ezt cselekedjétek az én emlékezetemre.
Luke.22.20 | Hasonlóképen a poharat is vette, miután vacsorált és ezt mondta: E pohár amaz új szövetség az én véremben, amely tiérettetek kiontatik.
Luke.22.21 | De íme, annak keze, aki engem elárul, velem van az asztalon.
Luke.22.22 | És az Ember Fia elmegy ugyan, amint elvégeztetett, de jaj annak az embernek, aki elárulja őt.
Luke.22.23 | És kezdték egymástól kérdezgetni, vajjon ki lehet az közülök, aki ezt meg fogja tenni?
Luke.22.24 | Versengés is támadt köztük, hogy ki tekinthető közülük a legnagyobbnak.
Luke.22.25 | Ő pedig így szólt nekik: A pogányokon uralkodnak a királyaik és akik hatalmaskodnak rajtuk, jóltevőknek hívatják magukat,
Luke.22.26 | ti azonban ne így cselekedjetek. Hanem aki legnagyobb közöttetek, olyan legyen, mint aki legkisebb, és aki vezető, mint aki szolgál.
Luke.22.27 | Mert melyik nagyobb: az-e, aki az asztalnál ül, vagy aki szolgál? Nemde, aki az asztalnál ül? Én pedig olyan vagyok közöttetek, mint aki szolgál.
Luke.22.28 | Ti vagytok, akik megmaradtatok velem az én kísértéseimben:
Luke.22.29 | és én királyságot adok nektek örökségül, amint nekem is adott az én Atyám,
Luke.22.30 | hogy egyetek, igyatok az én asztalomnál, az én országomban és királyi székekben üljetek, ítélve Izrael tizenkét nemzetségét
Luke.22.31 | Simon! Simon! Íme a Sátán kikért titeket, hogy megrostáljon, mint a búzát.
Luke.22.32 | "De én imádkoztam érted, hogy el ne fogyatkozzék a te hited; te azért ha majd megtérsz, erősítsd a te atyádfiait."
Luke.22.33 | Ő pedig válaszolt neki: Uram, teveled kész vagyok mind börtönbe, mind halálba menni.
Luke.22.34 | És ő szólt: Mondom neked, Péter: Ma nem szól addig a kakas, amíg te háromszor meg nem tagadod, hogy ismersz engem.
Luke.22.35 | És szólt nekik: Volt-e valamiben hiányotok, mikor elküldtelek titeket erszény, táska és saru nélkül? Ők pedig feleltek: Semmiben sem.
Luke.22.36 | "Szólt azért nekik: Most azonban, akinek erszénye van, vegye elő, hasonlóképen a táskát; és akinek nincs kardja, adja el a felső ruháját és vegyen."
Luke.22.37 | Mert mondom nektek, még ennek az írásnak be kell teljesednie rajtam: És bűnösök közé számláltatott. Mert ami rendeltetett felőlem: beteljesedik.
Luke.22.38 | Azok pedig így szóltak: Uram, van itt két kard. Ő pedig azt mondta: Elég!
Luke.22.39 | Akkor eltávozott és szokása szerint az Olajfák „hegyére ment. Követték őt a tanítványok is.
Luke.22.40 | És mikor odaértek arra a helyre, így szólt hozzájuk: Imádkozzatok, hogy kísértésbe ne essetek.
Luke.22.41 | Majd eltávozott tőlük, mintegy kőhajításnyira és térdre esve így imádkozott:
Luke.22.42 | "Atyám, ha akarod, távoztasd el tőlem ezt a poharat; mindazáltal ne az én akaratom legyen meg, hanem a tied."
Luke.22.43 | És angyal jelent meg neki a mennyből, hogy erősítse őt.
Luke.22.44 | És halálos gyötrődésben mind buzgóbban imádkozott, és verejtéke olyan volt, mint a földre hulló nagy vércseppek,
Luke.22.45 | És miután imádkozott, felkelt, tanítványaihoz ment és aludva találta őket a szomorúság miatt.
Luke.22.46 | Akkor így szólt nekik: Miért alusztok? Keljetek fel és imádkozzatok, hogy kísértésbe ne essetek.
Luke.22.47 | És mikor még beszélt, íme sokaság jött, élén a tizenkettő egyike, akit Júdásnak hívnak, és közeledett Jézushoz, hogy megcsókolja őt.
Luke.22.48 | Jézus pedig így szólt neki: Júdás, csókkal árulod el az Ember Fiát?
Luke.22.49 | A körülötte levők pedig látták, mi következik, és így szóltak neki: Uram, vágjuk őket fegyverrel?
Luke.22.50 | És közülük valaki odasújtott a főpap szolgájához és levágta annak jobb fülét.
Luke.22.51 | Jézus pedig megszólalt és azt mondta: Hagyjátok abba! Elég! És megérintette annak fülét, és meggyógyította őt.
Luke.22.52 | Majd szólt Jézus azoknak, akik odamentek hozzá, a papi fejedelmeknek, a templomőrség vezetőinek és a véneknek: Mint valami rablóra, úgy jöttetek rám fegyverekkel és botokkal?
Luke.22.53 | Mindennap veletek voltam a templomban, de nem vetettétek rám a kezeteket. Ám ez a ti órátok és a sötétség hatalma.
Luke.22.54 | Miután pedig megfogták őt, elvezették és elvitték a főpap házába. Péter pedig távolról követte őt.
Luke.22.55 | És mikor tüzet raktak az udvar közepén és együtt leültek, Péter is leült közéjük.
Luke.22.56 | És amint a tűz világánál ült, meglátta őt egy szolgálóleány és erősen ránézve így szól: Ez is ővele volt.
Luke.22.57 | Ő azonban tagadta és azt mondta: Asszony, nem ismerem őt.
Luke.22.58 | És kissé később más valaki látta meg őt és mondta: Te is közülük való vagy! Péter pedig így szólt: Ember, nem vagyok!
Luke.22.59 | És úgy egy óra múlva ismét más valaki erősítgette: Ez is vele volt, mert szintén Galileából való.
Luke.22.60 | Szólott pedig Péter: Ember, nem tudom, mit beszélsz. És mikor még beszélt, egyszerre megszólalt a kakas.
Luke.22.61 | Ekkor hátrafordult az Úr, rátekintett Péterre. És megemlékezett Péter az Úr szaváról, amint neki mondta: Mielőtt ma a kakas szól, háromszor tagadsz meg engem.
Luke.22.62 | És kiment Péter és keservesen sírt.
Luke.22.63 | És azok a férfiak, akik őrizték Jézust, csúfolták és ütlegelték.
Luke.22.64 | Azután betakarták szemét és kérdezték: Prófétáld meg, ki az, aki megütött téged.
Luke.22.65 | És sok egyebet mondtak neki és szidalmazták.
Luke.22.66 | És amint nappal lett, összegyűlt a nép véneinek tanácsa, a papi fejedelmek, és írástudók és az ő tanácsukba vitték őt,
Luke.22.67 | "és ezt mondták: Ha te vagy a Krisztus, mondd meg nekünk, ő pedig így válaszolt nekik: Ha mondom is nektek, mégsem hiszitek;"
Luke.22.68 | de ha kérdezlek is, nem feleltek nekem.
Luke.22.69 | Mostantól fogva pedig ott ül majd az Ember Fia az Isten hatalmának jobbja felől.
Luke.22.70 | Szóltak pedig mindnyájan: Te vagy tehát az Isten fia? Ő pedig azt mondta nekik: Ahogy mondjátok, én vagyok.
Luke.22.71 | Azok pedig így szóltak: Mi szükségünk van még tanúkra? Hiszen mi magunk hallottuk az ő szájából

Luke.23.1 | És felkeltek valamennyien és elvitték őt Pilátushoz.
Luke.23.2 | És kezdték így vádolni: Úgy találtuk, hogy ez az ember népünket félrevezeti és tiltja, hogy adót fizessünk a császárnak és azt mondja, hogy ő Krisztus, a király.
Luke.23.3 | Pilátus pedig megkérdezte őt: Te vagy a zsidók királya? És ő azt felelte neki: Te mondod.
Luke.23.4 | Szólt pedig Pilátus a papi fejedelmeknek és a sokaságnak: Semmi bűnt nem találok ebben az emberben.
Luke.23.5 | De azok mind egyre erősködtek: Fellázítja a népet, minthogy egész Júdeában tanít. Galileától kezdve mind idáig.
Luke.23.6 | Mikor pedig Pilátus ezt hallotta, megkérdezte, hogy vajjon ez az ember Galileából való-e?
Luke.23.7 | És mikor megtudta, hogy Heródes hatalma alá tartozik, elküldte Heródeshez, aki azokban a napokban szintén Jeruzsálemben volt,
Luke.23.8 | Mikor pedig Heródes meglátta Jézust, igen megörült, mert már régóta szerette volna látni, mivel hallott felőle és remélte, hogy valami csodát lát majd, amelyet ő tesz.
Luke.23.9 | És hosszasan faggatta, de ő semmit sem felelt neki.
Luke.23.10 | Ott állottak a papi fejedelmek és írástudók is indulatosan vádolva őt.
Luke.23.11 | Heródes pedig katonáival együtt semmibe se vette és kicsúfolta őt, azután fényes ruhába öltöztette, és visszaküldte Pilátushoz.
Luke.23.12 | Heródes és Pilátus barátok lettek egymással azon a napon, mert azelőtt ellenséges indulattal voltak egymás iránt.
Luke.23.13 | Pilátus pedig a papi fejedelmeket, a főembereket és a népet összegyűjtötte és
Luke.23.14 | így szólt hozzájuk: Ide hoztátok nekem ezt az embert, mint aki a népet félrevezeti. S íme én előttetek vallattam őt, de semmi olyan bűnt nem találtam ebben az emberben, amivel őt vádoljátok.
Luke.23.15 | De még Heródes sem, mert ő visszaküldte hozzánk. így tehát, mivel semmi halált érdemlő dolgot nem cselekedett,
Luke.23.16 | megfenyítem őt és elbocsátom.
Luke.23.17 | Ünnepenként pedig szabadon kellett számukra bocsátania egy foglyot.
Luke.23.18 | De az egész sokaság így kiáltozott: Végezz vele! És bocsásd el nekünk Barabbást!
Luke.23.19 | — Ez az ember tömlöcbe volt vetve valami lázadásért és gyilkosságért, amely a városban történt
Luke.23.20 | Pilátus azért ismét szólt hozzájuk, mert szabadon akarta bocsátani Jézust.
Luke.23.21 | De azok mindegyre kiáltoztak: Feszítsd meg! Feszítsd meg!
Luke.23.22 | Ő pedig harmadszor is mondta nekik: Mi rosszat tett ez? Semmi halált érdemlő bűnt nem találtam benne. Ezért megfenyítem őt és elbocsátom.
Luke.23.23 | De azok ostromolták harsány kiáltásokkal és követelték, hogy feszítsék meg. És kiáltozásuk győzött.
Luke.23.24 | Ekkor Pilátus úgy döntött, hogy legyen meg amit követeltek.
Luke.23.25 | "És szabadon bocsátotta nekik azt, aki lázadásért és gyilkosságért volt tömlöcbe vetve, akit kértek; Jézust pedig kiszolgáltatta akaratuknak."
Luke.23.26 | És amint elvezették őt, megragadtak egy cirénei Simon nevű férfit, aki a mezőről jött, és rátették a keresztfát, hogy vigye Jézus után.
Luke.23.27 | Követte pedig őt a nép és az asszonyok nagy sokasága, akik gyászolták és siratták.
Luke.23.28 | Jézus pedig hozzájuk fordult és ezt mondta: Jeruzsálem leányai, ne engem sirassatok, hanem magatokat és magzataitokat sirassátok!
Luke.23.29 | Mert íme, jönnek napok, amelyeken ezt mondják: Boldogok a meddők és a méhek, amelyek nem szültek, az emlők, amelyek nem szoptattak!
Luke.23.30 | Akkor majd kezdik mondani a hegyeknek: Essetek ránk! és a halmoknak: Borítsatok el minket!
Luke.23.31 | Mert ha a zöldellő fán ezt művelik, mi történik majd a szárazzal?
Luke.23.32 | Vittek pedig két másikat is, gonosztevőket, hogy vele együtt kivégezzék azokat
Luke.23.33 | Mikor pedig odaértek arra a helyre, amelyet Koponya-helynek hívnak, ott megfeszítették őt és a gonosztevőket, egyiket jobb a másikat balkéz felől.
Luke.23.34 | Jézus pedig azt mondta: Atyám, bocsásd meg nekik, mert nem tudják, mit cselekesznek. Azután elosztották ruháit és sorsot vetettek azokra.
Luke.23.35 | És a nép ott állott, és nézte. Csúfolták pedig őt a főemberek is: Másokat megmentett, mentse meg magát, ha ő a Krisztus, az Isten választottja.
Luke.23.36 | Gúnyolták a katonák is, odamentek hozzá, ecettel kínálták,
Luke.23.37 | és ezt mondták neki: Ha te vagy a zsidók királya, szabadítsd meg magadat!
Luke.23.38 | Felírás is volt felette, görög, latin és héber betűkkel: EZ A ZSIDÓK KIRÁLYA.
Luke.23.39 | A megfeszített gonosztevők közül pedig az egyik szidalmazta őt: Nem te vagy a Krisztus? Szabadítsd meg hát magadat és minket is.
Luke.23.40 | De a másik megdorgálta őt és azt mondta: Nem féled az Istent? Hiszen te ugyanazon ítélet alatt vagy.
Luke.23.41 | Mi ugyan méltán, mert cselekedetünk méltó büntetését vesszük, ez azonban semmi gonoszt nem cselekedett
Luke.23.42 | És szólt Jézushoz: Uram, emlékezzél meg rólam, mikor eljössz a te királyságodba.
Luke.23.43 | És felelt neki Jézus: Bizony mondom neked: ma velem leszel a paradicsomban.
Luke.23.44 | Mikor pedig mintegy hat óra volt, sötétség lett az egész földön, egészen kilenc óráig.
Luke.23.45 | És elhomályosodott a nap, és a templom kárpitja középen kettéhasadt.
Luke.23.46 | Ekkor Jézus hangos szóval kiáltva ezt mondta: Atyáin, a te kezedbe teszem le az én lelkemet. És e szavak után meghalt.
Luke.23.47 | Mikor pedig a százados látta, mi történt, dicsőítette az Istent és ezt mondta Bizony, ez az ember igaz volt.
Luke.23.48 | És az egész sokaság, amely ennek látására ment oda, mikor látta a történteket, mellét verve tért vissza.
Luke.23.49 | Távolról ott álltak ismerősei mind és az asszonyok, akik Galileából követték őt, és látták mindezeket.
Luke.23.50 | És íme egy ember, akinek József volt a neve, tanácstag, derék és igaz férfiú,
Luke.23.51 | "— aki nem volt részes tanácsukban és cselekedetükben, — Arimathiából, a zsidók városából való, aki maga is várta Isten országát;"
Luke.23.52 | ez a férfiú odament Pilátushoz, és elkérte Jézus testét
Luke.23.53 | És levette, gyolcsba takarta s egy sziklába vájt sírboltba helyezte el, amelyben még senki sem feküdt.
Luke.23.54 | És a nap ünnepre való előkészület napja volt, és a szombat megkezdődött.
Luke.23.55 | Az asszonyok pedig, akik vele Galileából jöttek, kikísérték őt, megnézték a sírboltot és hogy miként helyezték oda az ő testét.
Luke.23.56 | Majd visszatértek és illatszereket és drágakeneteket készítettek. És szombaton nyugodtak a parancsolat szerint.

Luke.24.1 | A hét első napján pedig jókor reggel a sírhoz mentek és magukkal vitték az elkészített illatszereket.
Luke.24.2 | A követ pedig a sírról elhengerítve találták.
Luke.24.3 | És mikor bementek, nem találták az Úr Jézus testét.
Luke.24.4 | És történt, hogy mikor ezen töprengtek, íme két férfi állt melléjük, ragyogó öltözetben.
Luke.24.5 | Mikor pedig ők megrémülve földre hajtották arcukat, azok így szóltak hozzájuk: Mit keresitek a holtak között az élőt?
Luke.24.6 | Nincs itt, hanem feltámadott. Emlékezzetek rá, hogyan beszélt nektek, mikor még Galileában volt,
Luke.24.7 | és ezt mondta: Kell, hogy az Ember Fia bűnös emberek kezébe adassék, megfeszíttessék és harmadnap feltámadjon.
Luke.24.8 | És visszaemlékezének az ő szavaira,
Luke.24.9 | azután visszatértek a sírtól, és hírül adták mindezt a tizenegynek s mind a többieknek.
Luke.24.10 | A magdalai Mária és Johanna és Jakab anyja, Mária és a velük levő más asszonyok voltak azok, akik ezeket elmondták az apostoloknak.
Luke.24.11 | De ezek a beszédek csak balga mesének tűntek fel előttük, és nem hittek, nekik.
Luke.24.12 | Péter azonban felkelt, elfutott a sírhoz és behajolva, látta, hogy csak a lepedők vannak ott, és elment, magában csodálkozva a történtek felett.
Luke.24.13 | És íme azok közül ketten ugyanaz nap egy faluba mentek, amely Jeruzsálemtől hatvan futamatnyira volt és amelynek neve Emmaus.
Luke.24.14 | És beszélgettek egymással mindazokról a dolgokról, amik történtek.
Luke.24.15 | Amint beszélgettek és egymástól kérdezősködtek, maga Jézus is odaszegődött hozzájuk és együttment velük az úton.
Luke.24.16 | De látásuk akadályoztatott, hogy őt meg ne ismerjék.
Luke.24.17 | És így szólt hozzájuk: Micsoda szavak ezek, amelyeket jártotokban egymással váltotok? És szomorú arccal megálltak.
Luke.24.18 | Ekkor megszólalt az egyik, akinek neve Kleofás és ezt mondta neki: Csak te vagy az egyedüli idegen Jeruzsálemben, aki nem tudod, mi történt ott ezekben a napokban?
Luke.24.19 | És szólt nekik: Mi történt? Azok pedig azt mondták neki: Ami a názáreti Jézuson esett, aki próféta volt, cselekedetben és beszédben hatalmas Isten előtt és az egész nép előtt,
Luke.24.20 | és hogy mimódon adták őt a papi fejedelmek és a mi főembereink halálos ítéletre és feszítették meg őt.
Luke.24.21 | Pedig mi azt reméltük, hogy ő az, aki meg fogja váltani Izraelt. És ezenfelül ma már harmadnapja, hogy ezek történtek.
Luke.24.22 | Továbbá néhány közülünk való asszony is megdöbbentett minket. Ezek jókor reggel a sírnál voltak,
Luke.24.23 | és mikor nem találták a testét, visszajöttek, és azt mondták, hogy angyalok jelenését is látták, akik azt mondták, hogy ő él.
Luke.24.24 | És azok közül, akik velünk voltak, némelyek elmentek a sírhoz és úgy találták, amint az asszonyok is mondták, őt magát azonban nem látták.
Luke.24.25 | És ő azt mondta nekik: Óh balgák és rest szívűek mindazoknak elhívésére, amiket a próféták mondtak!
Luke.24.26 | vajjon nem ezeket kellett-é szenvednie a Krisztusnak és úgy mennie be az ő dicsőségébe?
Luke.24.27 | És elkezdve Mózestől és minden prófétától, magyarázta nekik az összes írásokban azt, ami őrá vonatkozik.
Luke.24.28 | így közelítettek ahhoz a faluhoz, amelybe mentek és ő úgy tett, mintha tovább menne.
Luke.24.29 | De ők unszolták: Maradj velünk, mert már beesteledik és a nap lehanyatlott! Bement azért, hogy velük maradjon.
Luke.24.30 | És mikor asztalhoz telepedett velük, vette a kenyeret, megáldotta, megtörte és nekik adta.
Luke.24.31 | Ekkor megnyílt a szemük és megismerték őt, de ő eltűnt előlük.
Luke.24.32 | És így szóltak egymásnak: vajjon nem gerjedezett-e bennünk a szívünk, mikor beszélt nekünk az úton és mikor magyarázta az írásokat?
Luke.24.33 | És felkeltek abban az órában, visszatértek Jeruzsálembe, ahol a tizenegyet és a velük levőket egybegyűlve találták.
Luke.24.34 | Ezek azt mondták: Feltámadott az Úr bizonnyal és megjelent Simonnak!
Luke.24.35 | Ekkor ők is elbeszélték, mi történt az úton és hogyan ismerték meg őt a kenyér megtöréséről.
Luke.24.36 | És mikor ők ezeket beszélték, megállt köztük maga Jézus és így szólt nekik: Békesség nektek!
Luke.24.37 | Ekkor megrémültek és félelmükben azt hitték, hogy valami lelket látnak.
Luke.24.38 | És így szólt hozzájuk: Miért ijedtetek meg és miért támadnak ilyen gondolatok a szívetekben?
Luke.24.39 | "Nézzétek meg a kezemet és lábamat, hogy csakugyan én vagyok; tapintsatok meg és lássatok. Mert a léleknek nincs húsa, csontja, de amint látjátok, nekem van."
Luke.24.40 | És amikor ezeket mondta, megmutatta nekik a kezét és a lábát
Luke.24.41 | Mikor pedig még mindig nem hittek az öröm miatt és csodálkoztak, így szólt nekik: Van itt valami ennivalótok?
Luke.24.42 | Ők pedig adtak neki egy darab sült halat. (A 42. vers végén egyes kéziratokban még ez is olvasható: és lépes mézet.)
Luke.24.43 | Ő elvette és előttük megette.
Luke.24.44 | Majd így szólt nekik: Ezek az én beszédeim, amelyeket mondtam nektek, mikor még veletek voltam, hogy be kell teljesedniök mindazoknak, amik megvannak írva felőlem a Mózes törvényében, a prófétáknál és a zsoltárokban.
Luke.24.45 | Akkor megnyitotta elméjüket, hogy értsék az Írásokat,
Luke.24.46 | és így szólt nekik: Így van megírva, hogy a Krisztusnak szenvednie kell és harmadnapon feltámadnia a halottak közül,
Luke.24.47 | és hirdettetnie kell a megtérésnek és a bűnök bocsánatának az ő nevében minden nép között. Jeruzsálemtől kezdve.
Luke.24.48 | Ti vagytok pedig ezeknek tanúi.
Luke.24.49 | "És íme elküldöm nektek azt, amit az én Atyám ígért nektek; ti pedig maradjatok a városban, míg erőt nem kaptok felülről."
Luke.24.50 | Azután elvezette őket Betániáig, felemelte kezét és megáldotta őket.
Luke.24.51 | Amíg pedig áldotta őket, elvált tőlük és felment a mennybe.
Luke.24.52 | "Ők pedig imádták őt. Azután visszatértek nagy örömmel Jeruzsálembe;"
Luke.24.53 | és mindenkor a templomban voltak, és dicsérték az Istent.
