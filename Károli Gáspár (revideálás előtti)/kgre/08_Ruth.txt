Ruth.1.1 | A napokban, mikor a Bírák ítélnek vala, lőn éhség a földön. És elméne egy férjfiú, Júda városából Bethlehemből, hogy járna kelne a Moáb földében, mind feleségével és két fijaival egyetemben.
Ruth.1.2 | Neve pedig a férjfiúnak vala Elimélek, és az ő feleségének neve Naómi, az ő két fijainak neveik pedig Mahlon és Kiljon, Efrateuosk, Júdának városából Bethlehemből valók: És bémenvén a Moáb tartományába, ott lakának.
Ruth.1.3 | Meghala pedig Elimélek, Naóminak férje; és megmaradna ő és az ő két fijai.
Ruth.1.4 | Vevének pedig magoknak feleségűl Moáb nemzetségéből való leányokat; az egyiknek neve Orpa, és amásiknak neve Ruth, és lakának ott közel tiz esztendeig.
Ruth.1.5 | Meghalának ők is mindkeetten Máhlon és Kiljon: és megmarada az asszony, megfosztatván az ő két fijaitól és férjétől.
Ruth.1.6 | Felkele annakokáért ő és az ő két menye, hogy visszamenne a Moáb tartományából: (mert meghallotta vala Moáb tartományában, ogy meglátogatta volna az Úr az ő népét, és kenyeret adott volna nékik.)
Ruth.1.7 | Kiméne annakokáért a helyből mellyben vala, és az ő két menye ő vele, és útnak ereszték magokat, hogy visszamennének a Júda földébe.
Ruth.1.8 | Monda pedig Naómi az ő két menyének: Menjetek el, és térjetek haza, kiki az ő annyának házához: Cselekedjék az Úr irgalmasságot veletek, a miképen cselekedtetek a megholtakkal és én velem!
Ruth.1.9 | Adja az Úr néktek, hogy mindenitek találjon nyugodalmat a ti férjetek házában, és megcsókolá őket, azok pedig nagy felszóval sírának.
Ruth.1.10 | És mondának néki: Bizony te veled elmegyünk a te népedhez.
Ruth.1.11 | És monda Naómi: Térjetek haza édes leányaim! Miért jőnétek el én velem? A vagy vagynak é több fijaim nékem az én méhemben, hogy lennékek néktek férjeitek?
Ruth.1.12 | Térjetek vissza, mondom, édes leányim, és menjetek el, mert idősb vagyok én immár, hogynem mint férjhez mehetnék. Sőt még ha azt mondanám is, hogy reménységem vagyon még nékem: ha szintén ez éjszaka mennék is férjhez, és szülnék is fiakat:
Ruth.1.13 | Nemde őket megvárhatnátok é, míg felnőnének? Avagy megkéslelitek é magatokat, és férjhez nem mentek é? Ne édes leányim; mert nagy keserűség volna az nékem, inkább hogynem mint néktek: de az Úrnak keze vert meg engemet!
Ruth.1.14 | Azok pedig ismét nagy felszóval sírának, és megcsókolá Orpa az ő napát, Ruth pedig hozzá ragaszkodék.
Ruth.1.15 | Kinek monda a napa: Ím megtére a te rokonod az ő népéhez, és az ő isteneihez: térj hátra te is a te rokonod után.
Ruth.1.16 | És monda Ruth: Ne kérje engemet, hogy elhagyjalak téged, avagy elmenjek tőled? Mert a hová menéndesz oda megyek, és valahol lakándasz, ott lakom: a te néped én népem, és a te Istened én Istenem:
Ruth.1.17 | A hol meghalándasz ott halok meg és ott temettetem el: Így cselekedjék az Úr, és azt mívelje velem, ha ez egy halál nem választ engemet el te tőled!
Ruth.1.18 | Látván annakokáért, hogy megerősödött elmével volna, hogy elmenjen vele, nem szóla többet néki.
Ruth.1.19 | Elmenének azért ketten ők, míg jutának Bethlehembe. És lőn, hogy mikor bémentek volna Bethlehembe, megzendüle az egész város ő rajtok, és ezt mondják vala: Nemde nem ez é Naómi.
Ruth.1.20 | Ki felele nékik: Ne hívjatok engemet Naóminak, hanem hanem hívjatok inkább Márának: mert igen nagy keserűséggel illetett engemet a Mindenható.
Ruth.1.21 | Én gazdag valék, mikor elmentem vala; de üresen hoza meg engemet az Úr! Miért hívnátok azért engemet Naóminak, ha az Úr megnyomorított engemet, és a Mindenható nyomorúságokkal illetett engemet?
Ruth.1.22 | E kpen visszatére Naómi a Moáb nemzetségéből való Ruthtal, az ő menyével egyetemben, kivel haza tért vala Moáb tartományából, és ők jutának Bethlehembe az árpaaratás kezdetében.

Ruth.2.1 | Továbbá Naóminak vala egy sógora a férjéről, ki gazdag férjfiú vala, Eliméleknek háznépe közzűl, kinek neveBoáz vala.
Ruth.2.2 | És monda a Moáb nemzetségéből való Ruth Naóminak: Hadd menjek, kérlek, a mezőre, és szedjek árpafejekeet az után, a kinek kedvet találok szemei előtt. És monda néki: menj el bátor édes leányom,
Ruth.2.3 | Elméne annakokáért, hogy bémenvén valamelly mezőbe árpafejeket szedne az aratók után: tőrténék pedig hogy találkoznék a mezőre, melly Boázhoz tartozik vala, ki az Elimélek háznépe közzűl vala.
Ruth.2.4 | Azonközben pedig ímé Boáz kijöve Bethlehemből, és monda az aratóknak: Az Úr legyen veletek! kik mondának néki: Megáldjon téged az Úr!
Ruth.2.5 | És monda Boáz az ő szolgájának, kit hagyott vala az ő aratóinál; Kié ez a leány?
Ruth.2.6 | Felele a szolga, kit hagyott vala az aratóknál, és monda: Moáb nemzetségéből való leány ez, ki jött ide Naómival, a Moáb tartományából.
Ruth.2.7 | Ki ezt mondá: Hadd szedjek, kérlek, és gyüjtögessek árpafejeket itt a kévék között az aratók után, és béjövén, itt volt reggeltől fogva mind eddig; az ő házában keveset ül.
Ruth.2.8 | És monda Boáz Ruthnak: Hallád é édes leányom; Ne menj más mezőbe szedni, se el ne menj innen; hanem itt légy együtt az én leányimmal.
Ruth.2.9 | A te szemeid vigyázzanak a mezőre, mellyet aratnak, és utánnok járj: Meghagytam az én szolgáimnak, hogy ne bántsanak téged, és ha megszomjúhozol, menj oda az edényekhez, és igyál abból, a mit isznak a szolgák.
Ruth.2.10 | Akkor a leány orczájára borúla, és meghajtá magát a földre, és monda néki: Hogy-hogy találtam illyen kedvet a te szemeid előtt, hogy esmérj engemet, holott én idegen vagyok?
Ruth.2.11 | Felelvén Boáz monda néki: Mindeneket megmondottak nékem, valamiket cselekedtél a te napaddal: minekutánna megholt a férjed, és hogy elhagyván a te atyádat, és anyádat, és a te születésednek földét, jöttél olly nép közibe, mellyet az előtt nem esmértél.
Ruth.2.12 | Fizesse meg néked az Úr a te cselekedetedet, és legyen tökéletes a te jutalmad az Izráel Urának Istenének előtte, ki ide jöttél, hogy az ő szárnyaival fedeznéd bé magadat.
Ruth.2.13 | A leány pedig monda: Találjak kedvet te szemeid előtt édes uram; mivelhogy megvígasztalál engemet, és szólál a te szolgálóleányodnak szíve szerint: holott mindazáltal nem vagyok én ollyan, mint egyik a te szolgálóleányid közzűl.
Ruth.2.14 | Kinek monda Boáz: Az ételnek idejekor ide jöjj: és egyél a kenyérből, és bémártsad a te falatodat az eczetbe; üle annakokáért ő az aratók mellé, és nyujta néki pogácsát; ki evék eleget, és a maradékot eltevé.
Ruth.2.15 | És felkele hogy szedegetne: Parancsola pedig Boáz az ő szolgáinak, mondván: A kévék között is hadd szedjen, és meg ne pirongassátok őtet.
Ruth.2.16 | Sőt akaratatok szerint is elhagyjatok néki a kévékből is, és hátrahagyjátok, hadd szedje fel; és meg ne dorgáljátok őtet.
Ruth.2.17 | Szede azért abban a mezőben mind estvéig, és kicséplé a mit szedett vala, és lőn szinte egy Efa árpa.
Ruth.2.18 | És haza vivén béméne a városba. És látá az ő napa a mit szedett vala: Előhozá azt is, és néki adá, a mi megmaradott vala minekutánna eleget ett vala.
Ruth.2.19 | Kinek monda a napa: Hol szedél ma, és hol munkálkodál? legyen az, a ki te veled jól tett, áldott! Akkor megmondá az ő napának, kinél munkálkodott volna, mondván: A férjfiúnak neve, kinél ma munkálkodtam, Boáz.
Ruth.2.20 | És monda Naómi az ő menyének: Áldassék meg az Úrtól, ki irgalmasságát el nem hagyja az élőkhöz, és a megholtakhoz. Monda továbbá néki Naómi: Közel való atyánkfia az a férjfiú, és a mi rokonink közzűl való.
Ruth.2.21 | Monda pedig a Moáb nemzetségéből való Rúth néki: Ezt is mondá nékem: Az én munkásimmal légy, míg mind elvégezik ezt az én aratásomat.
Ruth.2.22 | És monda Naómi Ruthnak az ő menyének: Jó, édes leányom, hogy az ő leányaival mégy ki, hogy téged ne háborgassanak, a kik más mezőben aratnak.
Ruth.2.23 | Adá azért magát a Boáz leányaihoz, szedvné árpafejeket, míg az árpaaratás elvégeződék, és a búzaaratás, és megtére haza az ő napához.

Ruth.3.1 | Monda pedig néki Naómi az ő napa: Szerelmes leányom, avagy ne keressek é néked nyugalmat, hogy jól legyen dolgod néked?
Ruth.3.2 | Most azért nemde nem rokonunk é Boáz, kinek leányaival vóltál? Ímé ő ez éjjel az árpát a szérőn fogja szelelni.
Ruth.3.3 | Feredjél meg annakokáért, és kend meg magadat, és öltözzél fel ruhádba, és menj alá a szérőre, meg ne jelentsed magad a férjfiúnak, míg el nem végezi ételét és italát.
Ruth.3.4 | És mikor feküdni menénd, tudd meg a helyet, a hol hál; és bémenvén hajtsd fel a leplet a lába felől, és feküdj oda: ő pedig megmondja néked mit cselekedjél.
Ruth.3.5 | Ki monda néki: Valamit nékem parancsolsz azt cselekszem.
Ruth.3.6 | Aláméne azért a szérőre, és mind a szerint cselekedék, a mint megparancsolta vala néki az ő napa.
Ruth.3.7 | Mikor pedig ett volna Boáz és ivott volna, és megvídámult volna az ő szíve, és elment volna hogy az asztagnak szélin hálna: oda méne a leány is titkon; ki mikor felhajtotta volna a leplet a lába felől, oda feküvék.
Ruth.3.8 | Történék pedig, hogy éjfélkor megrettene e dolgon az a férjfiú, és megtapasztalván azt, ímé asszonyember fekszik vala az ő lábainál.
Ruth.3.9 | És monda: Ki vagy? Az felele: Én vagyok Ruth, te szolgálóleányod; terjeszd ki a te köntösödnek szélit a te szolgálóleányodra: mert közel való atyafiú vagy.
Ruth.3.10 | És monda néki: Áldjon meg, édes leányom, az Úr téged, jobban cselekedtél e te utolsó jótéteddel az elsőnél; hogy nem jártál az ifjak után, sem szegények, sem gazdagok után.
Ruth.3.11 | Most annakokáért szerelmes leányom ne félj, valamit mondándasz azt cselekeszem veled: mert jól tudja az én népemnek egész városa, hogy jámbor asszonyember vagy.
Ruth.3.12 | Immár azért megvallom, hogy rokonság vagyok; de vagyon még mindazáltal egy közelebb való rokon én nálamnál.
Ruth.3.13 | Hálj itt ez éjjel; mikor pedig reggel lészen, ha az a rokonságnak igazságát néked meg akarja tartani, jó, legen rokonság; ha pedig azt néked meg nem akarja állani, én azt a rokonságnak igazságát megállom, él az Úr! Aludj azért reggelig.
Ruth.3.14 | Aluvék annakokáért az ő lábai felől reggelig, azután felkele ollykor, mikor még ember felebarátját meg nem esmérhetné: ő pedig megparancoslá, hogy az asszonynak a szérőre való jövetelét senki meg ne tudná.
Ruth.3.15 | És monda néki: Hozzad a lepedőt, melly vagyon rajtad; és tartsad: és ő tartá azt, Boáz pedig mére hat mérték árpát belé, és hátára adván, béméne a városba.
Ruth.3.16 | És méne az ő napához, ki monda: Ki vagy leányom; és megbeszélé néki, valamit cselekedett volna vele az a férjfiú.
Ruth.3.17 | És monda: Hat mérték árpát ada nékem; mert ezt mondá nékem: Ne menj üresen haza a te napadhoz.
Ruth.3.18 | Monda Naómi: Légy veszteg jó leányom, míg megérted mint lészen a dolog: mert nem nyugszik az a férjfiú, míg véghez nem viszi a dolgot ma.

Ruth.4.1 | Boáz pedig felmenvén a kapuba leüle ott. És íméa rokon azon általmegyen vala, kiről ő szólott vala, és monda néki: Térj ide, és ülj le itt, hallád é te? és oda tére és leüle.
Ruth.4.2 | És mellé vévén tíz férjfiakat a városnak Vénei közzűl, monda: Üljetek le itt; kik leülének.
Ruth.4.3 | És monda a rokonnak: A mezőnek felét, melly vala Eliméleké a mi atyánkfiáé, Naómi eladja, a ki haza jött Moáb tartományából.
Ruth.4.4 | Én pedig elgondolám, hogy megjelentsem azt néked, mondván: Tedd tiéddé azt a mezőt az itt ülők előtt, és az én népemnek Vénei előtt, ha meg akarod váltani, váltsd meg: és ha meg nem akarod váltani, mond meg nékem: mert jól tudom, hogy nincsen senki más te kivűled, ki megváltaná, és én vagyok te utánnad. Akkor felele az: Megváltom.
Ruth.4.5 | Monda továbbá Boáz: Valamelly néap megveszed Naóminak kezéből a mezőt, a Moáb nemzetségéből való Ruthnak, ki a megholtnak felesége volt, kezéből vesszed meg, hogy nevét feltámasszad a megholtnak, az ő örökségében.
Ruth.4.6 | Felele a rokon, és monda: Nem válthatom meg, hogy el ne veszessem az én örökségemet: váltsd meg te magadnak az én közelvaló vérségemnek méltóságát: mert meg nem válthatom.
Ruth.4.7 | E pedig régen szokás vala Izráelben, a megváltásban és cserélésben, akármi dolgonak megerősítésére is: Levonja vala az ember az ő saruját, és adja vala az ő felebarátjának, és e vala annak bizonysága Izráelben.
Ruth.4.8 | Monda annakokáért az ő rokona Boáznak: Tegyed tiéddé az örökséget és egyetemben levoná saruját.
Ruth.4.9 | És monda Boáz a Véneknek és az egész népnek: Bizonyságim legyetek ma, hogy enyimmé tettem valamije volt Eliméleknek, és valamije volt Kiljonnak és Máhlonnak, Naóminak kezéből.
Ruth.4.10 | De a Moáb nemzetségéből való Ruthot is, Máhlonnak feleségét magamnak vettem feleségűl, hogy nevet támasszak a megholtnak, az ő örökségében, hogy ne vágattassék ki a megholtnak neve az ő attyafiai közzűl, és az ő helyének kapuja közzűl: mondom, bizonyságim vagytok ma.
Ruth.4.11 | És monda mind a nép, melly vala a kapuban, és a Vének is: Bizonyságid vagyunk. Tegye az Úr az asszonyt, ki a te házadban megyen, olyanná mint Rákhel és Lea voltak, kik ketten építették vala fel az Izráel házát, gyüjts gazdagságot Efratában, és szerezz nevet magadnak Bethlehemben.
Ruth.4.12 | És legyen a te házad ollyan mint a Péres háza; kit szüle Thámár Júdának, abból a magból, mellyet adánd az Úr néked ettől a leánytól.
Ruth.4.13 | Boáz annakokáért haza vivé Ruthot, és lőn felesége néki, és béméne ő hozzá, és adá az Úr néki, hogy méhében fogadna, és szükne fiat.
Ruth.4.14 | Mondván pedig az asszonynépek Naóminak: Áldott az Úr, ki nem engedte, hogy rokonság nélkül légy ma te: és tiszteltessék az ő neve Izráelben!
Ruth.4.15 | Ez a te lelkedet is megvidámítja, és táplálja a te vénségedet: mert a te menyed, ki szeret téged, szülte őtet, a ki jobb néked mint hét fijaid.
Ruth.4.16 | Felvévén annakokáért Naómi a kis gyermeket, ölébe fogá őtet, és dajkája lőn néki.
Ruth.4.17 | Továbbá a szomszédasszonyok adának néki nevet, mondván: Fija lett Naóminak; és nevezék az ő nevét Obednek: ez Isainak, a Dávid attyának attya.
Ruth.4.18 | Ezek a Péresnek nemzetségei: Péres nemzé Hesront.
Ruth.4.19 | Hesron pedig nemzé Rámot: Rám pedig nemzé Amminádábot.
Ruth.4.20 | Amminádáb pedig nemzé Naassont, Naasson pedig nemzé Sálmont.
Ruth.4.21 | Sákmon pedig nemzé Boázt, Boáz pedig nemzé Obedet.
Ruth.4.22 | Obed pedig nemzé Isait, Isai pedig nemzé Dávidot.
