2Tim.1.1 | Pál Jézus Krisztusnak Apostola Istennek akaratja által, az életnek igérete szerint, melly vagyon a Krisztus Jézusban.
2Tim.1.2 | Timótheusnak az én szerelmes fiamnak kegyelem, irgalmasság, békesség az Atya Istentől, és a Krisztus Jézustól a mi Urunktól.
2Tim.1.3 | Hálát adok az Istennek, kinek szolgálok az én atyáimtól vett példa szerint tiszta lelkiesmérettel, hogy szüntelen tégedet elmémben tartalak az én éjjeli és nappali könyörgésimben.
2Tim.1.4 | Mivelhogy kivánlak téged látni, és megemlékezezm a te könyhullatásidról, hogy örömmel bételjesedjem.
2Tim.1.5 | És mgemlékezem a hitről, melly te benned képmutatás nélkűl vagyon, melly hit lakozott előzsör a te nagyanyádban Lóisban, és a te anyádban Eunikában: hiszen pedig hogy te benned is.
2Tim.1.6 | Melly dolognak okáért intlek tégedet hogy gerjeszd fel az Istennek ajándékát, melly te benned vagyon, az én kezeimnek reád való vettetések által.
2Tim.1.7 | Mert nem adott nékünk az Isten félelemnek lelkét, hanem erőnek, és szeretetnek, és józan elmének lelkét.
2Tim.1.8 | Ne szégyenljed azért a mi Urunkról való bizonyságtételt, engemet is ne szégyenlj, ki ő foglya vagyok; hanem inkább légy részese az Evangyéliom szenvedésinek, az Istennek hatalma által.
2Tim.1.9 | Ki megtartott minket, és hivott szent hivatallal: nem a mi cselekedetink szerint, hanem az ő végezése és kegyelme szerint, melly adatott nékünk a Krisztus Jézusban, örök időknek előtt.
2Tim.1.10 | Megjelentetett pedig mos a mi megtartó Jézus Krisztusunknak eljövetele által, ki a halált is eltörlötte; és az életet, és a halhatatlanságot világosságra hozta az Evangyéliom által.
2Tim.1.11 | Mellynek én lettem Prédikátora és Apostola, és a Pogányoknak Doktorok.
2Tim.1.12 | Melly dolognak okáért ezeket is szenvedem; de nem szégyenlem: mert tudom kinek hittem, és bizonyos vagyok benne, hogy az én ő nála letett kincsemet megtarthatja ama napra.
2Tim.1.13 | Az igaz beszédeknek példájokat megtartsad, mellyeket én tőlem hallottál hitben és szeretetben, melly vagyon a Krisztus Jézusban.
2Tim.1.14 | A te nálad letett drága kincset megtartsad a szent Lélek által, ki lakozik mi bennünk.
2Tim.1.15 | Tudod azt, hogy engemet megvetettek mind azok a kik Ázsiában vagynak; kik közzűl való Figellus és Hermógénes.
2Tim.1.16 | Az Úr legyen irgalmas az Onesiforus háznépének; mert gyakorta engemet megvidámitott, és az én fogságomban való vas lánczomat nem szégyenlette:
2Tim.1.17 | Sőt mikor Rómában volna, nagy szorgalmatossággal keresett engemet, és megtalált.
2Tim.1.18 | Az Úr engedje meg néki, hogy nyerjen irgalmasságot az Úrnál ama napon, melly sokat szolgált Efézusban is, te jól tudod.

2Tim.2.1 | Te annakokáért, én fiam, erősödjél meg a Krisztus Jézusban való kegyelem által.
2Tim.2.2 | És a mellyeket én tőlem hallottál sok bizonyságok között, azokat bizzad hiv emberekre, a kik egyebek tanittatásokra is alkalmatosok.
2Tim.2.3 | Te azért a munkának terhét hordozzad, mint a Jézus Krisztus jó vitéze.
2Tim.2.4 | Senki nem elegyíti magát ez életnek szorgalmatosságiba, a ki vitézkedik, hogy annak kedvében lehessen, a kitől választatott a vitézségre.
2Tim.2.5 | Hogyha tusakodik is valaki, nem koronáztatik meg külömben, hanem ha igazán tusakodik.
2Tim.2.6 | A szántóvető embernek munkálódni kell először, és úgy kell munkájának hasznát elvenni.
2Tim.2.7 | Eszedbe vegyed a mellyeket mondok. Adjon azért az Úr néked értelmet mindenekben.
2Tim.2.8 | Emlékezzél meg, hogy a Jézus Krisztus feltámadott a halálból, ki Dávid magvából való az Evangyéliomom szerint.
2Tim.2.9 | Mellyért, mint egy gonosztévő ember, nyomorgattatom mint a fogságig; de az Istennek beszéde nem köttetett meg.
2Tim.2.10 | Annakokáért mindeneket elszenvedek a választattakért, hogy ők is a Krisztus Jézusban való idvességet elvegyék, örök dicsőséggel egybe.
2Tim.2.11 | Igaz beszéd ez: Mert ha ő vele megholtunk, ő vele élünk is.
2Tim.2.12 | Ha türünk, ő vele országlunk is: ha megtagadjuk, ő is megtagad minket.
2Tim.2.13 | Ha hitetlenek lészünk, ő mindazáltal megmarad az ő tökéletességében, ő magát meg nem tagadhatja.
2Tim.2.14 | Ezekre emlékeztess mindeneket bizonyságtétellel kérvén őket az Úrnak tekintete előtt, hogy a beszédekben való tusakodást ne kövessék, mellynek semmi haszna nincsen, sőt a hallgatókat elforditja.
2Tim.2.15 | Igyekezzél Isten előtt kedves lenni, és olly munkás, ki nem szégyenli a munkát, és ki igazán hasogassa az igazságnak beszédét.
2Tim.2.16 | A haszontalan dolgok felől való kiáltásokat pedig megtiltsad: mert nagyobb istentelenségre nevekednek.
2Tim.2.17 | És azoknak beszédek mint a fene elébb-elébb megyen: kik közzűl való Himenéus és Filétus.
2Tim.2.18 | Kik az igazság mellől eltévelyedtek, azt mondván: hogy immár a feltámadás meglett; és elforditják némellyeknek hiteket.
2Tim.2.19 | Mindazáltal az Istennek erős fundamentoma megáll, mlelynek pecséte ez: Tudja az Úr, kik legyenek az övéi, és távozzék el a hamisságtól minden, valaki nevezi a Krisztusnak nevét.
2Tim.2.20 | A nagy házban pedig nem csak arany- és ezüstedények vagynak, hanem némellyek tisztességre, némellyek pedig gyalázatra valók.
2Tim.2.21 | Ha azért valaki magát ezektől tisztán tartándja, lészen tisztességre való edény, egszenteltetett, és az Úrnak hasznára való, és minden jócselekedetre készittetett.
2Tim.2.22 | Az ifjui kivánságokat pedig eltávoztassad; hanem kövessed az igazságot, a hitet a szeretetet, a békességet, azokkal egyetembe, kik segitségűl hivják az Urat tiszta szivből.
2Tim.2.23 | A bolond és tudatlan kérdéseket pedig megvessed, tudván hogy azok háborúságot nemzenek.
2Tim.2.24 | Az Úr szolgájának pedig nem kell háborgani, hanem engedelmesnek kell lenni mindenekhez, alkalmatosnak a tanitásra, türőnek.
2Tim.2.25 | És ollynak, ki alázatossággal tanitsa azokt, kik ellenkező értelemmel vagynak, ha valamikor az Isten adja azoknak, hogy megtérvén megesmérjék az igazságot.
2Tim.2.26 | És megszabadulván az ördögnek tőréből, kitől fogva tartatnak, az ő elméjekben megépüljenek, az ő akaratjának cselekedésére.

2Tim.3.1 | Ez pedig legyen tudtodra, hogy az utolsó napokban ártalmas idők lésznek.
2Tim.3.2 | Mert lésznek az emberek magoknak szeretői, fősvények, dicsekedők, kevéllyek, szidalmazók, szüléiknek engedetlenek, háláadatlanok, tisztátalanok.
2Tim.3.3 | Szeretet nélkűl valók, békesség nélkűl valók, patvarkodók, mértékletlenek, kegyetlenek, a jóknak nem szeretői.
2Tim.3.4 | Árulók, vakmerők, felfuvalkodtak, gyönyörűségnek szeretői inkább, hogynem mint az Istennek szeretői.
2Tim.3.5 | Kik az isteni szolgálatnak képét mutatják, de annak erejét megtagadják; ezeket azért eltávoztassad.
2Tim.3.6 | Mert ezek közzűl valók azok, kik az emberek cselédei közzé bészinlik magokat, és a bűnnel megterheltetett és sokféle kivánságokkal felindittatott asszonyocskákat megkörnyékezvén megcsalják.
2Tim.3.7 | Kik mindenkor tanulnak, de soha az igazságnak esméretire nem juthatnak.
2Tim.3.8 | Miképen pedig Jánnes és Jámbres Mózesnek ellene állottak, a képen ezek is az igazságnak ellene állanak; megveszett elméjű emberek, a hit körűl megvettettek.
2Tim.3.9 | De tovább nem nevekedhetnek: mert ezeknek esztelenségek nyilvánvaló lészen mindenek előtt, mint szinte amazoké volt.
2Tim.3.10 | Te pedig az én tudományomat, az én életemnek módját, az én akaratomat, hitemet, szelidségemet, szerelmemet, türésemet megértetted.
2Tim.3.11 | Háborúságimat, nyomrúságimat, mellyek én rajtam estek Antiókhiában, Ikóniumban, Listrában, minémű háborúságokat szenvedtem; de mindenekből megszabaditott engem az Úr.
2Tim.3.12 | De mindenek is, a kik szentűl akarnak élni a Krisztus Jézuban, háborúságot szenvednek.
2Tim.3.13 | A gonosz embereknek pedig, és a hitetőknek előmentek lészen a gonoszban, egyebeket elcsalván: mivelhogy ők is elcsalattattak.
2Tim.3.14 | De te maradj meg azokban a mellyeket tanultál, és a mellyek te reád bizattattak, tudván azt kitől tanultad.
2Tim.3.15 | És hogy gyermekségedtől fogva tudtad a szent Irásokat, mellyek tégedet bölcscsé tehetnek az idvességre, a Krisztus Jézusbna való hit által.
2Tim.3.16 | A teljes Irás Istentől ihletett, és hasznos a tanitásra, a feddésre, a megjobbitásra, a fenyitékre, melly igazságban vagyon.
2Tim.3.17 | Hogy tökéletes legyen az Isten embere, minden jócselekedetre tökéletesen felkészittetett.

2Tim.4.1 | Kérlek azért én az Isten előtt, és az Úr Jézus Krisztus előtt, ki megitéli az élőket és a holtakat amaz ő eljövetelekor, és az ő országában.
2Tim.4.2 | Prédikáljad az igét, rajta légy mint aklamatos, mind alkalmatlan időben: feddődjél, dorgálódjál: intsed a hallgatókat, minden szelidéséggel és tanitással.
2Tim.4.3 | Mert lészen olly idő, mellyben az igaz tudományt el nem szenvedik; hanem az ő tulajdon kivánságok szerint magoknak gyüjtenek Tanitókat, mivelhogy az ő füleik viszketnek.
2Tim.4.4 | És az igazságtól az ő füleiket elforditják, fordulnak pedig hijábavaó beszédeknek hallgatásokra.
2Tim.4.5 | De te vigyázz mindenekben, szenvedj, az Evangyélistának munkáját cselekedjed, a te szolgálatodat bizonyosképen megbizonyitsad.
2Tim.4.6 | Mert én immár megáldoztatom, és az én halálomnak ideje közel vagyon.
2Tim.4.7 | Ama nemes harczot én megharczoltam, futásomat elvégeztem, a hitet megtartottam.
2Tim.4.8 | Végezetre eltétetett nékem az igazság koronája, mellyet megád nékem az Úr ama napon, amaz igaz Bíró; nem csak nékem pedig, hanem mindeneknek is, kik várándják amaz ő dicsőséges eljövetelét.
2Tim.4.9 | Igyekezzél én hozzám jőni hamar:
2Tim.4.10 | Mert Démás engemet elhagyott e jelenvaló világhoz ragaszkodván, és elméne Thessalónikába: Kresczens Galatziába, Títus Dalmátziába.
2Tim.4.11 | Csak egyedűl Lukács vagyon én velem. Márkust melléd vévén hozd el veled; mert nékem hasznos a szolgálatra.
2Tim.4.12 | Tikhiust pedig küldöttem Efézusba.
2Tim.4.13 | Az én felsőruhámat, mellyet hagytam Troásban Kárpusnál, hozd el mikor ide jövéndesz, és a könyveket, kiváltképen pedig a hártyákat.
2Tim.4.14 | Az érczmives Sándor sok gonosszal volt nékem: fizessen meg az Úr néki az ő cselekedete szerint.
2Tim.4.15 | Kit te is eltávoztass: mert felette igen ellene állot a mi beszédinknek.
2Tim.4.16 | Az én első magam mentésében senki nem volt mellettem, hanem mindnyájan engemet elhagytak; ne tulajdonittassék ez bűnűl nékik.
2Tim.4.17 | De az Úr mellettem állott, és engemet megerősitett, hogy én általam hinnének az Evangyéliom prédikáltatásának, és hallanák azt minden Pogányok; és megszabadultam az oroszlánnak szájából.
2Tim.4.18 | És megőriz engemet az Úr minden gonosz cselekedettől, és megtart az ő mennyei országára; kinek dicsőség mind örökkön örökké. Ámen!
2Tim.4.19 | Köszöntsed Priszkát és Akvilát, és Onesiforusnak háznépét.
2Tim.4.20 | Erástus Korinthusban maradt, Trófimust pedig hagytam Milétumban betegen.
2Tim.4.21 | Igyekezzél eljőni a tél előtt. Köszönt tégedet Eubúlus, Pudens, Linus, Klaudia és mind az atyafiak.
2Tim.4.22 | Az Úr Jézus Krisztus legyen a te lelkeddel: Kegyelem legyen ti veletek. Ámen! ///Timótheushoz, ki az Efézusbeli Gyülekezetnek rendeltetett első Püspökje volt, e II. Levél iratott Rómából, mikor Pál másodszor állattatnék Néró Császár eleibe.///
