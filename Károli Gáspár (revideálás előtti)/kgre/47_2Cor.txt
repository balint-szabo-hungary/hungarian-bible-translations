2Cor.1.1 | Pál Jézus Krisztusnak Apostola Isten akaratjából, és a Timótheus atyafiú, az Isten Gyülekezetének, melly Korinthusban vagyon, minden szentekkel egybe, kik vagynak egész Akhájában.
2Cor.1.2 | Kegyelem néktek és békesség Istentől a mi Atyánktól, és az Úr Jézus Krisztustól.
2Cor.1.3 | Áldott az Isten és a mi Urunk Jézus Krisztusnak Krisztusnak Attya, az Irgalmasságoknak Attya, és minden vigasztalásnak Istene:
2Cor.1.4 | Hogy minket vigasztal minden háborúságunkban: hogy mi is vigazstalhassunk minden nyomorúságba esteket, azzal a vigasztalással, mellyel minket Isten vigasztal.
2Cor.1.5 | Mert mint bővelkednek mi bennünk a Krisztus szenvedései, úgy bővelkedik a mi vigasztalásunk is a Krisztus által.
2Cor.1.6 | Ha nyomorúságot szenvedünk is pedig, a ti vigasztalástokért, és idvességtekért szenvedünk, melly vigazstaltatás lészen ugyanazon nyomorúságoknak tűrésekben. mellyet mi is szenvedünk: ha vigasztalást veszünk is, a ti vigazstalástokért és idvességtekért vesszük nékünk: pedig erős reménységünk vagyon ti felőletek:
2Cor.1.7 | Mert tudjuk hogy ti miképen társaink vagytok a szenvedésben, azonképen a vigasztalásban is társaink lésztek.
2Cor.1.8 | Mert nem akarjuk hogy ne tudjátok ti Atyámfiai, a mi háborúságunkat, melly rajtunk esett Ázsiában, hogy mi felette igen erőnk felett megterheltettünk vala, annyira hogy életünk felől is kétségbe esnénk.
2Cor.1.9 | Sőt magunk is magunkban ugyan elvégeztük vala, hogy meg kellene halnunk, hanem Istenben, ki a halottakat feltámasztja:
2Cor.1.10 | És a ki illyen nagy halálból minket megszabadit, kiben vagyon reménységünk hogy ezután is megszabadulunk.
2Cor.1.11 | Mivelhogy ti is velünk egyetembe mi érettünk a könyörgésben munkálodtok, hogy sok emberek által nékünk adattatott ajándék, sokak által hálaadással tiszteltessék mi érettünk.
2Cor.1.12 | Mert a mi dicsekedésünk ez, tudniillik a mi lelkünkesméretinek bizonysága, hogy isteni szelidségben és tisztaságban, nem testi bölcsességgel, hanem az Istennek kegyelme által való ajándékkal forgolódtunk e világon, kiváltképen pedig ti köztetek.
2Cor.1.13 | Mert nem külömbet irunk néktek, hanem a mit olvastok: vagy a mellyet jól is esmértek: reménylem pedig, hogy ti ugyanezent esméritek én bennem mind halálig.
2Cor.1.14 | Miképen hogy valamennyire, meg is esmértétek, hogy mi a ti dicsekedéstek vagyunk, miképen ti is a mi dicsekedésünk vagytok, mind az Úr Jézus napjáig.
2Cor.1.15 | És e bizodalommal akartam hjozzátok menni először, hogy e második jótétemény lenne nálatok.
2Cor.1.16 | És a ti várostokon általmenni Maczedóniába, és viszont Maczedóniából ti hozzátok térni, és tőletek kisértetni Júdeába.
2Cor.1.17 | Mikor azért erről gondolkodnám, avagy álhatalanul cselekedtem-é? vagy a mit végezek, emberi mód szerint végezem-é? hogy én nálam legyen az : Úgy és Nem úgy.
2Cor.1.18 | Sőt tudja az igaz Isten, hogy az én beszédem nem volt ti nálatok: Úgy, Nem úgy.
2Cor.1.19 | Mert az Istennek Fija a Jézus Krisztus, ki ti köztetek mi általunk, én általam mondom, Silvánus és Timótheus által prédikáltatott, nem volt Úgy, Nem úgy; hanem Úgy volt az Istenben.
2Cor.1.20 | Mert Istennek valamennyi igéretei vagynak, ő benne Ugyanok, és ő bene Ámenek, az Isten dicsőségére mi általunk.
2Cor.1.21 | A ki pedig minket megerősit a Krisztusban ti veletek egybe, és a ki minket megkent, az Isten az.
2Cor.1.22 | Ki meg is pecsételt minket, és adta a Léleknek zálogát a mi szivünkbe.
2Cor.1.23 | Én pedig az Istent hivom bizonyságul az én lelkem ellen, hogy én azért nem mentem ez ideig Korinthusba, hogy néktek kedvezek.
2Cor.1.24 | Nem hogy uralkodnánk a ti hiteteken, hanem mivelhogy szolgái vagyunk a ti örömeteknek; mert hit által állotok.

2Cor.2.1 | Azt itéltem pedig magamban hogy igy kellene cselekednem, hogy ismét szomorúsággal ne mennék ti közétek.
2Cor.2.2 | Mert ha én szomorúsággal illetlek titeket, kicsoda a ki megvidámit engemet, hanem az, a kit én szomorúsággal illetek?
2Cor.2.3 | Azért irtam vala pedig az előtt néktek, hogy nikor oda mennék, meg ne szomoríttatnám azok miatt, a kiknek örülnöm kellene, elhivém azt mindenitek felől, hogy az én örömem mindnyájatoknak öröme.
2Cor.2.4 | Mert szivemnek nagy háboruságából és keseüségéből irtam néktek sok sirással; nem hogy megszomorittassatok, hanem hogy megtudjátok az én nagy szeretetemet, mellyel szeretlek titeket.
2Cor.2.5 | Hogyha valaki engemet megszomoritott, nem engemet szomoritott meg, hanem valamennyiben, (hogy azt ne nehezitsem) titeket mindnyájan.
2Cor.2.6 | Elég az illyen embernek e mindenek által lett közönséges dorgálás.
2Cor.2.7 | Annyira hogy inkább viszont meg kelljen engednetek néki, és őtet vigasztalnotok, hogy valami módon a felettébbvaló keserüségtől meg ne emésztessék ez illyen ember.
2Cor.2.8 | Azért kérlek titeket, hogy erősitsétek meg az ő hozzá való szerelmeteket.
2Cor.2.9 | Mert e végre irtam volt is, hogy megtudhatnám, a ti megpróbáltatástokat, ha mindenekben engedelmesek vagytok-é?
2Cor.2.10 | A kinek pedig ti valamit megengedtek, én is megengedek: mert én is ha valamit megengedtem, a kinek megengedtem, ti érettetek miveltem a Krisztus képében, hogy a Sátántól el ne foglaltassunk;
2Cor.2.11 | Mert jól tudjuk az ő mesterségit.
2Cor.2.12 | Mikor pedig Troásba mentem volna a Krisztus Evangyéliomának prédikáltatására, jóllehet nékem az Úr által kapu nyittatott vala, mindazáltal nem volt lelkemnek nyugalma, mivelhogy Titust az én atyámfiát ott nem találtam volna.
2Cor.2.13 | Hanem mikor ő tőlök elbúcsuztam volna, menék Maczedóniába.
2Cor.2.14 | Hála légyen pedig az Istennek, ki azt cselekeszi, hogy mindenkor diadalmasok legyünk a Krisztusban; és az ő esméretinek illatját mi általunk minden helyen megjelenti.
2Cor.2.15 | Mert Krisztusnak jó illatja vagyunk Isten tisztességére, mind azokban a kik idvezülnek, mind azokban, a kik elvesznek.
2Cor.2.16 | Ezeknek ugyan halálnak illatja a halálra, amazoknak pedig életnek illatja az életre. De ezekre kicsoda alkalmatos?
2Cor.2.17 | Mert nem elegyitjük meg az Istennek beszédét mint némellyek, hanem tisztán szólunk a Krisztus felől, mint Istentől való sáfárok az Isten előtt.

2Cor.3.1 | Elkezdjük é viszointag a mi magunk ajánlását? Avagy szükölködünk-é, mint némellyek, másnak ajánlólevelei nélkül ti nálatok, vagy a ti ajánlóleveleitek nélkül másnál?
2Cor.3.2 | A mi levelünk ti vagytok, melly a mi szivünkbe béiratott, mellyet értenek és olvasnak minden emberek.
2Cor.3.3 | Mikor tudniillik megesmérik, hogy ti Istennek a mi szolgálatunk által szereztetett levele vagytok, melly nem téntával, hanm az élő Isten Lelkével iratott: nem kőtáblákra, hanem a ti sziveteknek hústábláira.
2Cor.3.4 | Illyen nagy bizodalommal való dicsekedésünk pedig vagyon a Krisztus által Isten előtt.
2Cor.3.5 | Nem hogy alkalmatosok volnánk mi magunktól valaminek gondolására, úgymint magunktól, hanem hogy alkalmatosok vagyunk, Istentől vagyon.
2Cor.3.6 | Ki azt cselekedte, hogy alkalmatos szolgái lennénl az Új Testamentomnak, nem a betűnek, hanem a Léleknek: mert a betű megöl, a Lélek pedig megelevenit.
2Cor.3.7 | Hogyha a halálnak szolgálatja, melly betükkel iratott a kövekre, annyira dicsőséges vala, hogy az Izráel fijai nem nézhetnének a Mózes orczájára, az ő orczájának fényessége miatt, melly elmulandó vala:
2Cor.3.8 | Hogyhogy nem lenne inkább a Léleknek szolgálatja dicsőséges?
2Cor.3.9 | Mert ha a kárhozatnak szolgálatja dicsőséges volt: az igazságnak szolgálatja sokkal inkább bővölködik dicsőséggel.
2Cor.3.10 | Mert a melly törvény dicsőséges volt, ingyen sem volt dicsőséges ennyiben, a mi fő és nagy dicsőségre néz.
2Cor.3.11 | Mert ha dicsőséges volt a mi eltöröltetik, sokkal dicsőségesb az, a melly megmarad.
2Cor.3.12 | Azért mivel illyen reménységünk vagyon, nagy nyilván és világosan szólunk.
2Cor.3.13 | És nem vagyunk ollyanok mint Mózes, ki az ő orczáját béfedezi vala, hogy az Izráel fiai ne láthatnák annak végét, melly eltöröltetik.
2Cor.3.14 | Annakokáért megtompultak az ő elméik: mert mind e mai napig, az Ó Testamentom irásának olvasásában ama fedél felfedetlen marad, melly a Krisztus által vétetik el.
2Cor.3.15 | De mind e mai napig, mikor Mózest olvassák, az ő szivekre deél vettetett.
2Cor.3.16 | Minekutánna pedig metér az ő szivek az Úrhoz, elvétetik a fedél.
2Cor.3.17 | Az Úr pedgi ama Lélek: a hol pedig az Úrnak amam Lelke vagyon, ott vagyon a szabadság.
2Cor.3.18 | Mi pedgi mindnyájan felfedett orczával az Úrnak dicsőségét mintegy tükörben látván, azon ábrázatra eltávoztatunk dicsőségből dicsőségbe, úgymint az Úrnak Lelkétől.

2Cor.4.1 | Annakokáért mivelhogy illyen szolgálatban vagyunk, a mint a kegyelmet nyertük, nem restelkedünk tisztünkben.
2Cor.4.2 | Hanem elvetettük a rútságnak fedeleit, mivelhogy nem járunk álnoksággal, és nem elegyitjük meg az Isten beszédét, hanem nyilvánvaló igazsággal kelletjük magunkat, minden emberek lelkiesméreteknél, az Isten előtt.
2Cor.4.3 | Hogyha homályos a mi Evangyéliomunk, azoknak homályos a kik elvesznek.
2Cor.4.4 | Kiknek elméjeket megvakitotta e világnak Istene; tudniillik : a hiteeetleneknek, hogy a Krisztus dicsőséges Evangyéliomának világossága ne fényljék nékik, melly Krisztus Istennek ábrázatja.
2Cor.4.5 | Mert nem magunkat prédikáljuk, hanem a Jézus Krisztust, az Urat: magunkat pedig a ti szolgáitoknak lenni a Jézusért.
2Cor.4.6 | Mert az Isten, a ki parancsolta hogy a setétségből világosság legyen, ugyan ő az, a ki fénylett a mi szivünkben, hogy a Jézus Krisztus orczáján való Isten dicsősége esméretének világosságát közlenénk egyebekkel is.
2Cor.4.7 | E kincsünk pedig vagyon cserépedényekben, hogy annak a cserépedényekben lakozó erőnek nagysága Istené legyen és nem magunktól való.
2Cor.4.8 | Mikor minmdenütt nyomorgattunk, de nem szorittatunk meg; kételkedünk, de mindenestől nem esünk kétségbe.
2Cor.4.9 | Háborúságot szenvedünk, de abban el nem hagyatunk: megaláztatunk, de el nem veszünk.
2Cor.4.10 | Mindenkor az Úr Jézusnak öldököltetését a mi testünkben velünk hordozván, hogy a Jézusnak amaz élete is a mi testünkben megesmértessék.
2Cor.4.11 | Mert mi kik élünk, mindenkor a Jézusért halálra adatunk, hogy a Jézusnak élete is emgesmértessék a mi halandó testünkben.
2Cor.4.12 | Azért a halál mi bennünk cselekeszik, az élet pedig ti bennetek.
2Cor.4.13 | Mivelhogy pedig mi bennünk is a hitnek ugyanazon Lelke vagyon, a mint irva vagyon: Hittem; úgymond, és azért szóltam; azért mi is hiszünk és azért szólunk.
2Cor.4.14 | Tudván ezt, hogy a ki feltámasztotta az Úr Jézust, minket is a Jézus által feltámaszt, és veletek egybe előállat.
2Cor.4.15 | Mert mind ezeket ti érettetek szenvedjük, hogy az Istennek ama gazdag kegyelmességéből való ajándéka, sok emgóbereknek háláadások által, Isten dicsőségére legyen.
2Cor.4.16 | Azért nem restelkedünk: sőt annakfelette, ha a mi külső emberünk megromol is, a belső mindazáltal mindennap épül.
2Cor.4.17 | Mert a mi nyomorúságunknak egy szempillantásig való könnyűsége, a dicsőség felette igen-igen örökkévaló állandóságát szerzi nékünk.
2Cor.4.18 | Mivelhogynem azokra nézünk, a mellyek láttatnak, hanem a mellyek nem láttatnak: mert a mellyek láttatnak, idő szerint valók, de a mellyek nem láttatnak, örökkévalók.

2Cor.5.1 | Mert tudjuk mi, hogyha e mi földi házunknak hajléka elbomol, épületünk lészen Istentől, tudniillik : nem kézzel csinált házunk, hanem örökkévaló, mennyben.
2Cor.5.2 | Mert azért fohászkodunk, mivelhogy kivánunk a mi mennyei házunkba felöltöztetni.
2Cor.5.3 | Mert fel is öltözve, és nem mezitelenen találtatunk.
2Cor.5.4 | Mert mi, kik e testnek hajlékában vagyunk, fohászkodunk megterheltetvén, mivelhogy nem kivánunk levetkeztetni, hanem felöltöztetni, hogy a halandóság elnyelettessék az élettől.
2Cor.5.5 | A ki pedig minket erre teremtett, az Isten az, ki adta is nékünk a Léleknek zálogát.
2Cor.5.6 | Annakokáért mindenkor nagy bizodalommal vagyunk; mert tudjuk mi, hogy mig e testben jövevények vagyunk, távol vagyunk az Úrtól.
2Cor.5.7 | (Mert hit által járunk most, és nem szemmel való látás által.)
2Cor.5.8 | Bizodalmunk vagyon pedig, és inkább kivánkozunk kiköltözni e testből, és az Úrhoz menni lakni.
2Cor.5.9 | Annakokáért is igyekezünk, hogy mind itt lakván e testben, mind elköltözvén e testből, néki kedvesek legyünk.
2Cor.5.10 | Mert mindnyájan nékünk meg kell jelennünk a Krisztus itélő széke előtt, hogy kiki elvegye jutaémát annak a mint a testben cselekedett, ahoz képest a mit cselekedett, vagy jót, vagy gonoszt.
2Cor.5.11 | Tudván azért az Úrnak ama rettenetes napját, az embereket hozzuk a hitre, az Isten előtt pedig nyilván vagyunk: hiszem pedig hogy a lelketek esmérete előtt is nyilván vagyunk.
2Cor.5.12 | Mert nem ajánljuk ismét magunkakt néktek; hanem néktek adunk alkalmatosságot a velünk való dicsekedéstekre, hogy legyen mit felelnetek azok ellen, a kik külső szinmutatásból keresnek dicséretet, de nem szivből.
2Cor.5.13 | Mert ha bolondozunk is, Istennek bolondozunk; ha eszünkön vagyunk is, néktek vagyunk.
2Cor.5.14 | Mert a Krisztusnak ama szerelme szorongat minket.
2Cor.5.15 | Úgymint kik magunkban ezt elvégeztük, hogy ha egy megholt mindenekért, tehát azok mindnyájan megholtak volt, és hogy ő megholt mindenekért, hogy a kik élnek, ezután ne éljenek magoknak, hanem annak a ki ő érettek megholt és feltámadott.
2Cor.5.16 | Annakokáért mi ezután senkiről nem tészünk. itéletet, külső testi ábrázat szerint: sőt a Krisztust ha test szerint esmértük is, mindazáltal most többé nem test szerint esmérjük.
2Cor.5.17 | Azokáért a ki Krisztusban vagyon, új teremtett állat legyen: a régiek elmultak, imé mindenek megújultak.
2Cor.5.18 | Mind ezek pedig Istentől vagynak, ki magával minket megbékéltetett a Jézus Krisztus által, és adta a megbékéltetésnek szolgáltatását nékünk.
2Cor.5.19 | Mert az Isten a Krisztusban vala, ki megbékéltette maával e világot, nem tulajdonitván nékik az ő bűneiket, és adta nékünk e megbékéltetésnek beszédét.
2Cor.5.20 | Mivelhogy azért a Krisztus képében járunk e követségben mintha Isten kérne titeket mi általunk, kérünk a Krisztus képében, hogy békéljetek meg az Istennel.
2Cor.5.21 | Mert az Isten azt, a ki bűnt nem tud vala, tevé mi érettünk bűnné, hogy mi lennénk Isten igazsága ő benne.

2Cor.6.1 | Mivelhogy pedig együtt munkálkodó szolgák vagyunk, intünk titeket, hogy az Istennek kegyelmességét hijába ne vegyétek;
2Cor.6.2 | Mert ezt mondja az Isten: Kellemetes időben hallgattalak meg téged, és az idvességnek napján tettem jót te veled. Imé most vagyon az a kellemetes idő, imé most vagyon az idvességnek napja.
2Cor.6.3 | Semmi dologban senkit meg nem botránkoztatunk, hogy ne szidalmaztassék a mi szolgálatunk.
2Cor.6.4 | Hanem mindenekben úgy viseljük magunkat, mint Istennek szolgái, sok türésben, a nyomorúságokban, a szükségekben, a szorongatásokban.
2Cor.6.5 | A vereségekben, tömlöczökben; a háborúságokban, a fáradságokban, a vigyázásokban, a böjtölésekben.
2Cor.6.6 | Tisztaságban, tudományban, szelidségben, jóságban: Szent Lélekben, tettetés nélkül való szeretetben.
2Cor.6.7 | Igazságnak beszédében, Istennek erejében, az igazságnak, balfelől és jobbfelől való fegyvereiben.
2Cor.6.8 | Dicsőség és gyalázat által, szidalom és dicséret által, úgymint hitetők, noha igazak.
2Cor.6.9 | Mint esméretlenek, noha esméretesek: mint megholtak, noha imé élünk; ugymint kik ostoroztatunk, de nem ölettünk meg.
2Cor.6.10 | Mint bánkódok, noha mindenkor örvendezők: mint szuegények, noha sokakat gazdagitunk; mintha semmink nem volna, noha mindennel birunk.
2Cor.6.11 | A mi szánk megnyilatkozott ti hozzátok Korinthusbeliek, a mi szivünk elszélesedett.
2Cor.6.12 | Nem lakoztok mi bennünk szorosan, de ti vagytok szorosak a ti szivetekben.
2Cor.6.13 | Hasonlatos viszontagsággal való fizetéssel, mint fiaimnak úgy szólok: Ti is a ti sziveteket mi hozzánk terjesszétek ki.
2Cor.6.14 | Ne szerkeztessetek a hitetlenekkel felemás igába. Mert micsoda társasága vagyon az igazságnak a hamissággal? és micsoda egyesülése vagyon a világosságnak a setétséggel?
2Cor.6.15 | És micsoda egyesége vagyon a Krisztusnak a Béliállal? vagy micsoda közi vagyon a keresztyénnek a hitetlenhez?
2Cor.6.16 | Avagy micsoda egyezése vagyon az Isten templomának a bálványokkal? Mert ti az élő Istennek templomai vagytok, mint az Isten mondotta: Lakozom ő bennek, és bennek járok; és lészek ő Istenek, és ők lésznek az én népem.
2Cor.6.17 | Annakokáért menjetek ki ő közzűlök és szakasszátok el magatokat azoktól, ezt mondja az Úr, és tisztátalant ne illessetek, és én titeket hozzám fogadlak.
2Cor.6.18 | És lészek néktek Atyátok, és ti lésztek nékem fiaim és leányim, ezt mondja a mindenható Úr.

2Cor.7.1 | Annakokáért mivelhogy ilyen igéretink vagynak, Szerelmesim, tisztitsuk meg magunkat a testnek és a léleknek minden tisztátalanságától, hogy a mi szentségünket félelemben vigyük véghez.
2Cor.7.2 | Vegyetek bé minket; senkinek bosszút nem tettünk, senkit el nem áltattunk, senkit meg nem fosztattunk.
2Cor.7.3 | Nem azért szólok hogy titeket vádolnálak: mert ez előtt megmondám, hogy ti a mi szivünkben vagytok, úgy hogy készek vagyunk együtt veletek halni és élni.
2Cor.7.4 | Nagy bátorságom vagyon nékem a néktek való szólásban, nagy dicsekedésem vagyon nékem ti felőletek: bételtem vigasztalással; felette igen bövelkedem örömmel minden háborúságunkban.
2Cor.7.5 | Mert mikor mentünk volna Maczedóniába, semmi nyugodalma nem volt a mi testünknek; hanem mindenekben nyomorgattatásunk volt; kivül harczaink, belől félelmink voltak.
2Cor.7.6 | De az Isten, ki megvigasztalja a nyomorultakat, megvigasztala minket Títusnak ide jövetele által.
2Cor.7.7 | Nemcsak az ő jövetéelével pedig, hanem a vigazstalással is, mellyet ő vett ti tőletek, mikor beszélné nékünk a ti nagy kivánsgátokat, a ti jajgatástokat, és az én hozzám való buzgóságtokat, annyira hogy annál is inkább örülnék.
2Cor.7.8 | Mert jóllehet keserűséggel illetelek titeket az én első leveléem által: mind azáltal nem bánosm, ha akkor bántam is: mert látom hogy az a levél titeket keserűséggel illet, noha ideig.
2Cor.7.9 | Most örülök, nem hogy keserűséggel illettettetek; hanem hogy keserűséggel illettettetek a megtérésre: mert az Isten szerint való keserűséggel keserittettetek meg, annyira hogy miattunk semmiben kárt nem vallottatok.
2Cor.7.10 | Mert az Isten szerint való bánat idvességre való megtérést szerez, mellyet soha az ember meg nem bán: de e világi bánat halált szerez.
2Cor.7.11 | Mert imé ez, hogy az Isten szerint való keserűség volt bennetek, melly nagy szorgalmatosságot szerzett bennetek? Sőt magatok mentését, sőt bűn ellen való haragot, sőt félelmet, sőt felette nagy kivánságot, sőt buzgóságot, sőt bosszúállást? Mindenestől fogva bizonyságot tettetek arról, hogy ti e dolgoban tiszták vagytok.
2Cor.7.12 | Bizonyára ha irtam is néktek, nem azért irtam a ki a bosszút tette vala, hanem hogy ti előttetek nyilvánvaló lenne ama mi ti érettetek való szorgalmatosságunk, Isten előtt.
2Cor.7.13 | Azokáért vigazstalás vettünk a ti vigazstaltatástokból; de sokkal inkább örültünk a Títus örömén, hogy megvidámittatott az ő lelke mindnyájan ti tőletek.
2Cor.7.14 | És hogy a miben ő előtte ti felőletek dicsekedtem, nem maradtam szégyenben, de a miképen mindeneket igazsággal szóltunk néktek a mi ti felőletek Títus előtt való dicsekedésünk igaznak találtatott.
2Cor.7.15 | A Títus szerelme pedig annál is inkább felgerjedett ti hozzátok, mikor megemlékezik mindnyájatoknak engedelméről, és hogy félelemmel és rettegéssel fogadtátok őtet.
2Cor.7.16 | Örülök azért, hogy mindenekben bizhatom ti hozzátok.

2Cor.8.1 | Tudtotokra adjuk pedig néktek, Atyámfiai, az Istennek jótéteményét, mellyet cselekedett a Maczedóniabeli Gyülekezetekkel.
2Cor.8.2 | Hogy az ő reájok próbául bocsátott nyomorúságokban is nékik nagy örömök volt, és az ő nagy szegénységekből nékik nagy gazdagságok áradott.
2Cor.8.3 | Mert az ő erejek szerint (én vagyok bizonyság,) sőt erejek felett is jóakarattal adakoztak.
2Cor.8.4 | Nagy sok könyörgésekkel kérvén minket, hogy a szentek szükségére való szolgálatnak jótéteményét és társaságát felvennénk.
2Cor.8.5 | De nem csak úg cselekedtek a mint reméljük vala, hanem ő magoka szentelték először az Úrnak; azután nékünk is az Isten akaratja által.
2Cor.8.6 | Hogy Títust intenénk, hogy miképen ennekelőtte elkezdette, azonképen el is végezze ti nálatok is ezt a jótéteményt.
2Cor.8.7 | Annakokáért miképen mindenekkel bővölködtök, tudniillik hittel, Isten beszédével, tudománnyal, minden szorgalmaossággal, és hozzánk való szerelmetekkel; meglássátok hogy e jótéteményben is bővölködjetek.
2Cor.8.8 | Nem parancsolás szerint szólok, hanem egyebeknek szorgalmatosságok példájából indittatván, hogy a ti szerelmeteknek is tisztasága bizonyos legyen mindeneknél.
2Cor.8.9 | Mert tudjátok a mi Urunk Jézus Krisztus jótéteményét, hogy ő ti érettetek szegénnyé lett, mikor gazdag volna, hogy ti az ő szegénységével meggazdagodnátok.
2Cor.8.10 | És az én értelmemet e dolgoban megmondom: Mert e néktek hasznotokra vagyon, kik nem csak a cselekedetet, hanem a jó akaratot is még elein az elmult esztendőben elkezdettétek.
2Cor.8.11 | De most a cselekedetet is végezzétek el; hogy miképen a kész akarat megvolt, azonképen meglegyen valósággal a cselekedet is, abból a mitek vagyon.
2Cor.8.12 | Mert ha először a kész akarat megvagyon, kedves az ember azért a mije vagyon, nem azért a mije nincsen.
2Cor.8.13 | Mert nem azt mondom, hogy egyebeknek restségre való alkalmatosság legyen az alamizsnálkodás, néktek pedig fogyatkozástokra legyen; hanem hogy hasonlatosképen, mint a ti bőségtek azoknak fogyatkozáésokat most felsegélli;
2Cor.8.14 | Azoknak bőségek is a ti fogyatkozsátokat felsegélje, hogy legyen köztetek egynelőség.
2Cor.8.15 | Mint meg vagyon irva: A ki úgymond sokat szedett vala a Mannában, ugyan nem volt több: és a ki keveset szedett, nem volt kevesebb.
2Cor.8.16 | Hála legyen pedig az Istennek, ki a Títus szivébe ugyanazonszorgalmatosságot oltotta ti érettetek.
2Cor.8.17 | És hogy mind a mi intésünk ő nála kedves volt, mind pedig hogy nagyobb szorgalmatossággal szabad akaratja szerint ment hozzátok.
2Cor.8.18 | Elküldöttük pedig vele együtt amaz atyafiat is, kinek nagy dicsérete vagyon az Evangyéliom prédikáltatásában minden Gyülekezetben.
2Cor.8.19 | (Nem csak ezt mondom pedig a felől, hanem hogy egyenlő akaratból választatott is a Gyülekezetektől, hogy nékünk útitársunk lenne ez alamizsnának elvételében, melly mi tőlünk sáfároltatik az Úrnak dicsőségére, és a ti kész akaratotoknak megbizonyittetására).
2Cor.8.20 | Mert el akarjuk azt távoztatni, hogy minket valaki ne szidalmazzon ez alamizsnaadásban, melly a mi kezünk által szolgáltatik.
2Cor.8.21 | Úgymint kik gondot viselünk a tisztességes dolgokra, nem csak az Úr előtt, hanem az emberek előtt is.
2Cor.8.22 | Elküldöttük pedig velek a mi atyánkfiát is, ki gyakorta sok dolgokban megkisértettünk szorgalmatosnak lenni. Most pedig sokkal szorgalmatosbnak a ti hozzátok való nagy bizodalmamért.
2Cor.8.23 | Ha Títus felől tudakozik valaki: Én társam ő, és ti köztetek segitőim; ha pedig a mi Atyánkfiai felől, a Gyülekezeteknek követei ők, és a Krisztus dicsősége.
2Cor.8.24 | Azért a ti Szerelmeteknek és a felőletek való dicsekedésünknek igazságát mutassátok meg ő hozzájok a Gyülekezetek előtt.

2Cor.9.1 | Mert a szenteknek segitségekre való alamizsnának szolgáltatása felől, szükségtelen dolog irnom néktek.
2Cor.9.2 | Mert jól tudom a ti kész akaratotokat, melly felől én kérkedem a Maczedóniabeliek előtt, hogy tudniillik Akhája tartománya kész az elmult esztendőtől fogva lamizsnát adni; és a ti buzgó indulatotok sokakat felinditott.
2Cor.9.3 | Elküldöttem pedig ez Atyafiakat, hogy a mi felőletek való dicseekedésünk ebben hijábavaló ne lenne, hogy (a mint mondom vala) készen legyetek.
2Cor.9.4 | Hogyha a Maczedóniabeliek közzűl én velem eljövéndenek, és titeket készületlenül találándanak, valami módon meg ne szégyenüljünk (hogy titeket ne mondjalak) e mi nagy bátorsággal való dicsekedésünkben.
2Cor.9.5 | Azért szükségesnek itélem lenni, hogy inteném az Atyafiakat, hogy elmennének először ti hozzátok, és előbb elvégezzék a ti az előtt igést jótéteményteknek kiszedetését, hogy az kész legyen mint jótétemény, és nem mint valami satczoltatás.
2Cor.9.6 | Ezt mondom pedig: A ki szüken vet, szüken is arat; és a ki bőven vet, bőven is arat.
2Cor.9.7 | Kiki a mitn elgondolta szivében úgy cselekedjen; nem szomorúságból vagy kénszeritésből; mert a jókedvű adakozót szereti az Isten.
2Cor.9.8 | Az Isten pedig az ő hatalmassága szerint megcselekedheti, hogy a ti jó kedvetekből vala adakozástoknak haszna ti reátok térjen, hogy mindenekben, mindenkor a mennyire szükség bővölködvén, mindenekkel való jótéteménnyel bővölködjetek.
2Cor.9.9 | Mint meg vagyon irva: Osztogatott és adott a szegényeknek, és annak jótéteménye mind örökké megmarad.
2Cor.9.10 | A ki pedig ád magot a megvetőnek, ugyanazon adjon kenyeret néktek eledeltekre; és sokasitsa meg a ti vetésteket; és nevelje meg a ti jótéteményteknek gyümölcseit.
2Cor.9.11 | Hogy mindenekben meggazdagittassatok minden jüótéteményre, melly mi általunk azt cselekeszi, hogy Istennek hálákat adjanak.
2Cor.9.12 | Mert ez alamizsnaadásnak szolgáltatása nem csak a szenteknek szükségeket segélli, hanem sokaknak hálaadásokra is vagyon az Isten előtt.
2Cor.9.13 | Mikor tudniillik ez alamizsnaszolgáltatásának megkisértése által az Istent dicsérni fogják, a ti egyenlő engedelmetek felől a Krisztus Evangyéliomához, és a ti jóakaratotokból való segitségtek felől, mind ő hozzájok, mind egyebekhez.
2Cor.9.14 | Azoknak pedig ti érettetek való könyörgésekre is vagyon ez alamizsnaadás, kik könyörögnek ti érettetek, és titeket megbecsülnek, az Istennek bennetek bővölködő ajándékáért.
2Cor.9.15 | Az Istennek pedig legyen hála az ő megmondhatatlan ajándékáért.

2Cor.10.1 | És pedig Pál kérlek titeket a Krisztusnak kegyelmességére és engedelmességére, ki ti köztetek jelenlétemben alázatos vagyok, de távollétemben bátorságos ti ellenetek.
2Cor.10.2 | Erre kérlek pedig, hogy mikor ott jelen lészek, ne kénszerittessem bátor lenni azzal a bátorsággal, mellyet gondolok bátorságosnak lenni némellyek ellen, kik mi felőlünk úgy értenek, mintha test szerint járnánk.
2Cor.10.3 | Mert noha e testben járunk, mindazáltal nem test szerint hadakozunk.
2Cor.10.4 | Mert a mi vitézkedésünknek fegyverei nem testiek, hanem Isten ereje által erősek a nagy erősségeknek lerontatásokra.
2Cor.10.5 | Mikor tudniillik minden emberi okoskodásokat elforditunk, és minden nagyságot, melly felemelkedik az Istennek esmérete ellen; és az embereknek minden gondolatjokat foglyul visszük, hogy a Krisztusnak engedjenek.
2Cor.10.6 | És készen tartjuk a büntetést, melly által bosszút álljunk minden vakmerőségen, minekutánna bételéndik a ti engedelmességtek.
2Cor.10.7 | A mellyek szemeitek előtt vagynak csak azokat nézitek-é? Ha valaki bizik magában, hogy ő a Krisztusé. azt viszontag magában meggondolja, hogy miképen ő a Krisztusé, azonképen mi is a Krisztuséi vagyunk.
2Cor.10.8 | Mert ha valamiben felettébb dicsekedem is a mi hatalmunk felől, mellyet az Úr adott nékünk, néktek épüléstekre, nem rontástokra, nem szégyenülünk meg.
2Cor.10.9 | Hogy ne láttassam csak ijesztgetni titeket az én leveleim által.
2Cor.10.10 | Mert a Pál levelei, (igy mondnak némellyek) sulyosak és erősek: de a maga jelen volta erőtlen, és beszéde is alázatos.
2Cor.10.11 | Ezt meggondolja a ki a féle, hogy valaminéműek vagyunk a levelek által való bezsédben, mikor távol vagyunk, ollyanok lészünk valóba is, mikor oda menéndünk.
2Cor.10.12 | Mert nem merjük magunkat elegyitani és egybehasonlitatni némellyekkel, a kik magok dicsérik magokat: de nem vesziok eszekbe, hogy ők magokhoz mérséklik magokat és ők magokhoz hasonlitják magokat.
2Cor.10.13 | De mi nem kérkedünk azokkal, mellyeket Isten nékünk nem mért, hanem annak a mérő regulának mértéke szerint dicsekedünk, mellyet Isten mért nekünk, hogy tudniillik mi szinte hozzátok is eljutottunk.
2Cor.10.14 | Mert nem úgy terjesztjük magunkat mód nélkül, mintha ti hozzátok is nem jutottunk volna: mert szinte ti hozzátok is eljutottunk, a Krisztus Evangyéliomának prédikáltatásával.
2Cor.10.15 | Nem azok felől kérkedvén, mellyek nincsenek a mi mértékünkben, tudniillik más embereknek munkájok felől vagyon apedig reménységünk, hogy minekutánna a ti hitetek megnevekedik, ti általatok a nékünk rendelt mértékünkben, megbővülünk felette igen.
2Cor.10.16 | Hogy a tartományoknak is, mellyek rajtatok túl vagynak, prédikáljam az Evangyéliomot; nem hogy a másnak rendeltetett mértékkel, és csak késszel kérkedjünk.
2Cor.10.17 | A ki pedig dicsekedik, az Úrban dicsekedjék.
2Cor.10.18 | Mert nem az kedves, a ki magát dicséri, hanem az, a kiot az Úr dicsér.

2Cor.11.1 | Vajha elszenvednétek egy kevéssé az én balgatagságomat, sőt szenvedjetek is el engemet.
2Cor.11.2 | Mert isteni buzgósággal buzgók ti hozzátok: mert én készitettelek titeket, hogy mint tiszta szűzet egy Férfiúhoz, tudniillik a Krisztushoz szerkeztesselek.
2Cor.11.3 | De félek, hogy valami módon, mint ama kigyó elcsalá Évát az ő álnokságával; azonképem a ti elméitek megszeplősittetvén, elhajlottak ne legyenek a Krisztusban való együgyüségtől.
2Cor.11.4 | Bizonyára ha valaki menne ti közétek, és más Jézust prédikálna, mellyet mi nem prédikáltunk, vagy ha más Lelket vennétek, mellyet nem vettetek, vagy más Evangyéliomot prédikálna, mellyet bé nem vettetek, azt méltán elszenvednétek.
2Cor.11.5 | Mert úgy itélem, hogy én semmivel nem voltam alább való a fő Apostoloknál.
2Cor.11.6 | Hogyha goronba vagyok a beszédben, mindazáltal nem vagyok goromba a tudományban, de mindenestől fogva mindenekben nyilvánvalókká lettünk ti köztetek.
2Cor.11.7 | Avagy vétkeztem-é mikor magamat megaláztam, hogy ti felmagasztaltatnátok? és hogy az Isten Evangyéliomát ingyen prédikáltam néktek?
2Cor.11.8 | Más Gyülekezeteket fosztottam meg, azoktól fizetést vévén, hogy néktek szolgálnék; és mikor ti köztetek voltam és szükölködtem, nem henyéltem valakinek kárával.
2Cor.11.9 | Mert az én szükségemet felsegéllették a Maczedóniából jött Atyafiak; és mindenekben úgy viseltem magamat, hogy néktek terhetekre ne lennék, ezután is úgy viselem magamat.
2Cor.11.10 | A Krisztusnak igazsága úgy legyen én bennem, hogy ez én dicsekedésem el nem rekesztetik tőlem Akhájának tartományiban.
2Cor.11.11 | Miért? Avagy azért-é, hogy nem szeretlek titeket? Tudja az Isten.
2Cor.11.12 | De a mit cselekeszem nost, ezután is azt cselekeszem, hogy minden alkalmatosságot elrekesszek azoktól, a kik erre keresnek alkalmatosságot, hogy a miben dicsekednek, ollyanoknak találtassanak, minéműek mi vagyunk.
2Cor.11.13 | Mert ez illyen hamis Apostolok álnok munkások, kik a Krisztus Apostolivá változtatják magokat.
2Cor.11.14 | Nem csuda pedig: mert a Sátán is elváltoztatja magát világosságnak Angyalává.
2Cor.11.15 | Nem csuda azért az is, ha igazságnak szolgáivá változtatják magokat az ő szolgái is, kiknek végek lészen az ő cselekedeteik szerint.
2Cor.11.16 | Ismét mondom: Ne állitson engem valaki esztelennek: ha pedig annak állittatok, türjetek el engem mint esztelent, hogy egy kevéssé valamivel én is kérkedjem.
2Cor.11.17 | A mit mondok, nem az Úr szerint mondom; hanem esztelenül e dolog felől való kérkedésemben.
2Cor.11.18 | Mivelhogy sokan dicsekednek test szerint, én is dicsekedem.
2Cor.11.19 | Mert örömest eltűritek az esztelenséget, ti bölcsek lévén.
2Cor.11.20 | Mert eltüritek ha valaki titeket rabságra kötelez, ha valaki megeszen, ha valaki vonszon rajtatok, ha valaki felfuvalkodik ellenetek, ha valaki arczul ver.
2Cor.11.21 | A bosszuság szenvedésre nézve mondom, mivelhogy mi erőtlenek voltunk. Sőt inkább, ha valami dologgal valaki bátorsággal akar kérkedni; (mint balgatag úgy szólok) énis bátorsággal merek kérkedni.
2Cor.11.22 | Zsidók-é azok? Én is az vagyok: Izráeliták-é? Én is: Ábrahám magva-é? Én is.
2Cor.11.23 | Krisztus szolgái-é? (balgatagul szólok) inkább én, a fáradságokban bőségesekben én; a sebekben feljebb azoknál, a tömlöczökben inkább én, halálos veszedelmekben gyakorta.
2Cor.11.24 | A Zsidóktól ötszür szenvedtem negyven negyven csapást egy-egy hijján.
2Cor.11.25 | Háromszor veretettem meg vesszővel: egyszer köveztettem meg; háromszor voltam a tengeren veszedelemben hajótörés miatt, éjjel és nappal a mélységben voltam.
2Cor.11.26 | Veszedelmes útakban gyakorta voltam, folyóvizeken veszekedtem, latrok miatt veszedelemben voltam: veszedelemben voltam az én nemzetségem miatt, veszedelemben a pogányok miatt, veszedelemben voltam a városban, veszedelemben a pusztában; veszedelemben a tengeren; veszedelemben voltam a hamis atyafiak között.
2Cor.11.27 | Fáradságban és nyomorúságban, vigyázásokban gyakorta, éhségben és szomjúságban, és böjtölésekben gyakorta; hidegségben és mezitelenségben.
2Cor.11.28 | Azok nélkül a mellyek kivül esnek, engemet szorongat ama mindennap ellenem támadó sokaság, azaz a minden Gyülekezetek felől való szorgalmatosság.
2Cor.11.29 | Kicsoda háborgattatik, hogy én nem háborgattatnám? kicsoda botránkozik meg, hogy én azon nem kesergenék?
2Cor.11.30 | Ha dicsekednek kell, az én nyomorult elvetett állapotommal dicsekedem.
2Cor.11.31 | Az Isten és a mi Urunk Jézus Krisztusnak Krisztusnak örökké áldandó Attya tudja, hogy én nem hazudok.
2Cor.11.32 | Damaskusban a népnek Tiszttartója Arétás király képében, haddal őrizte a Damaskusbelieknek városokat, akarván engemet megfogni:
2Cor.11.33 | De egy ablakon korsárban bocsáttattam alá a kőfalon, és úgy szabadulék meg ő tőle.

2Cor.12.1 | Dicsekednem nékem nem illik: Mert immár térek a látásokra és az Úrnak jelentésire.
2Cor.12.2 | Tudok egy embert a Krisztusban, ki ez előtt tizennégy esztendővel, (hogyha testben-é, nem tudom, avagy test kivül, nem tudom; Isten tudja) elragadtatott volt a harmadik égig.
2Cor.12.3 | És tudok olly embert, (testében-é vagy test kivűl, nem tudom, Isten tudja.)
2Cor.12.4 | Hogy elragadtatott volt a Paradicsomba, és hallott kimondhatatlna beszédeket, mellyeket ember meg nem mondhat.
2Cor.12.5 | Ez illyen dolgokkal dicsekedem: én magam felől pedig nem dicsekedem, hanem csak az én erőtlenségimről.
2Cor.12.6 | Mért ha akarok dicsekedni, nem lészek balgatag: mert igazságot szólok; de mértékletesen szólok, hogy valaki ne gondolkodjék én felőlem feljebb annál, a minek engemet lát lenni, vagy a mit hall tőlem.
2Cor.12.7 | És hogy az isteni jelentéseknek nagyságokkal feletébb el ne hinném magamat, adatott nékem hegyes ösztön, melly az én testembe ragadott, tudniillik a Sátán Angyala, hogy engem csapdosna, hogy felettébb el ne hidjem magamat.
2Cor.12.8 | Ezért háromszor könyörgöttem az Úrnak, hogy én tőlem eltávoznék.
2Cor.12.9 | És ezt mondá nékem: Elég néked az én kegelmem: mert az én erőm erőtlenség által végeztetik el. Nagy örömest dicsekedem azért az én erőtlenségimmel inkább, hogy lakzzék én bennem a Krisztus hatalma.
2Cor.12.10 | Azokáért gyönyörködöm az erőtlenségekben, a bosszúságokban, a Krisztusért való szorongattatásokban: mert mikor erőtelen vagyok, ugyan akkor erős vagyok.
2Cor.12.11 | Balgatag voltam a dicsekedésben; ti kénszeritettetek engemet arra. Mert néktek kellett volna engem dicsérnetek: mert semmiben nem voltam alábbvaló a fő Apostoloknál, noha semmi vagyok.
2Cor.12.12 | Az én Apostolságomnak bizonyságai lettek ti köztetek, sok türés által, jelek, csudák és erők által.
2Cor.12.13 | Mert micsoda az, a miben alábbvalók volnátok a több Gyülekezeteknél, hanem csak hogy én ott nem henyéltem a ti károtokkal? Engedjétek meg nékem ezt a bosszút.
2Cor.12.14 | Ímé harmadszor is kész vagyok ti hozzátok menni, és a ti károtokkal nem henyélek: mert nem keresem a ti külső gazdagságtokat, hanem ti magatokat: mert nem a fak gyüjtnek az atyáknak kincset, hanem az atyák a fiaknak.
2Cor.12.15 | Én pedig nagy örömest költök, és magamat is adom a ti lelketekért: noha holott én titeket felette igen szeretlek, ti lassabban szerettek engemet.
2Cor.12.16 | De ám legyen úgy, hogy titeket én nem nehezitettelek semmmivel; de mivelhogy álnok vagyok, álnoksággal fogtalak meg titeket?
2Cor.12.17 | Avagy azok közzűl valamellyik által, a kiket hozzátok bocsátottam, megfosztottalak-é titeket?
2Cor.12.18 | Kértem Títust, és ő vele bocsátottam el amaz atyafiat: avagy valamiben megfosztott-é titeket Titus? avagy nem egy Lélek vezérlése által jártunk-é? avagy nem egy nyomban jártunk-é?
2Cor.12.19 | Viszont azt állitjátok-é, hogy előttetetk magunkat mentjük? Az Isten előtt a Krisztusban szóölunk, mindazáltal mind ezeket, Szerelmesim, a ti épüléstekért.
2Cor.12.20 | Mert félek azon, hogy mikor oda menéndek, valami módon nem ollyanoknak talállak titeket, a minéműeknek akarnálak; és én is ollyannak találtatom tőletek minémműnek lenni engem ti nem akarnátok: hogy valami módon ne legyenek versengések, irigységek, haragok, vetekedések, rágalmazások, fondorlások, felfuvalkodások, pártolkodások.
2Cor.12.21 | Hogy mikor oda mennéndek, ne alázzon meg az Istenem ti köztetek engemet, és sirassak azok közzűl sokakat, kik annakelőtte vétkeztek, és meg nem tértek a tisztátalanságból, paráznaságból, és bujálkodásból, mellyet cselekedtek.

2Cor.13.1 | Harmad-úttal megyek már hozzátok: Két vagy három tanuvallása által minden dolog megerősittetik.
2Cor.13.2 | Megmondottam, másodszor is mondom, mintha jelen volnék, és távol lévén, most is irom azoknak, kik az előtt vétekztek, mint egyebeknek, hogy ha ismét oda megyek, ne kedvezek.
2Cor.13.3 | Mert az én általam szóló Krisztust kisértgetitek, ki ti hozzátok nem erőtelen, hanem erős ti bennetek.
2Cor.13.4 | Mert noha megfeszittetett volt az erőtlenségből, mindazáltal él az Istennek hatalmából: mert mi is erőtelenek vagyunk ő vele, de élünk ő vele az Isten erejéből ti nálatok.
2Cor.13.5 | Magokat kisértsétek meg, ha vagytok-é a hitben, magatokat próbáljátok meg. Avagy nem esmérite-é magatokat, hogy a Jézus Krisztus bennetek vagyon? hanem ha megvettettek vagytok.
2Cor.13.6 | De reménylem, hogy megesméritek, hogy mi nem vagyunk megvettettek.
2Cor.13.7 | Kivánom pedig az Istentől, hogy semmi gonoszt ne cselekedjetek; nem hogy mi megpróbáltattaknak találtassunk, hanem hogy a mi tisztességes dolgo, azt cselekedjétek, mi pedig mintegy megvettetteknek állitassunk.
2Cor.13.8 | Mert nem cselekedhetünk semmit az igazság ellen; hanem igazságért.
2Cor.13.9 | Mert örülünk annak, hogy mi erőtelenek voltunk, ti pedig erősek voltatok, ugyanazt is kivánjuk mi tudniillik a ti épülésteket.
2Cor.13.10 | azért irom távollétemben ezeket, hogy jelenlétemben ne kénszerittessem keménységgel élni a hatalom szerint, mellyet adott nékem az Úr épitésre, de nem rontásra.
2Cor.13.11 | Végezetre Atyámfiai, legyetek jó egésségben, épüljetek, vigasztaltassatok meg, egy értelemben legyetek, békességesen lakjatok; és a szeretetnek s a békességnek Istene lészen veletek.
2Cor.13.12 | Köszöntsétek egymást szent csókolással. Köszöntnek titeket minden szentek.
2Cor.13.13 | Az Úr Jézus Krisztusnak kegyelme, az Istennek szerelme, és a Szent Léleknek veletek való közösülése, legyen mindnyájan ti veletek, Ámen! E Levél küldetett Filippiből Maczedóniának városából Títus és Lukács által.
