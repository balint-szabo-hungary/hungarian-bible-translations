Rom.1.1 | Pál, Jézus Krisztus szolgája, elhívott apostol, kiválasztva az Isten evangéliumának hirdetésére,
Rom.1.2 | amelyet előre megígért az ő prófétái által a szentírásokban
Rom.1.3 | az ő Fia felől, aki Dávid magvából lett test szerint,
Rom.1.4 | aki Isten Fiának rendeltetett hatalommal a szentség Lelke szerint, a halálból való feltámadás által, a mi Urunk Jézus Krisztus felől,
Rom.1.5 | aki által vettük a kegyelmet és az apostolságot, a hitben való engedelmesség munkálására az összes pogányok között, az ő nevéért,
Rom.1.6 | akik között vagytok ti is, Jézus Krisztus elhívottai, —
Rom.1.7 | mind azoknak, akik Rómában vagytok, Isten szeretteinek, elhívott szenteknek: kegyelem nektek és békesség Istentől a mi Atyánktól és az Úr Jézus Krisztustól.
Rom.1.8 | Először is hálát adok az én Istenemnek Jézus Krisztus által mindnyájatokért, hogy a ti hiteteknek az egész világon híre van.
Rom.1.9 | Mert tanúm az Isten, akinek lelkem szerint szolgálok az ő Fiának evangéliomában, hogy szüntelen gondolok rátok,
Rom.1.10 | mindenkor azért könyörgök imádságaimban, vajha egyszer már sikerülne Isten akaratából eljutnom hozzátok.
Rom.1.11 | Mert kívánlak titeket látni, hogy valami lelki ajándékot közölhessek veletek a ti megerősítésetekre,
Rom.1.12 | azaz, hogy együtt buzduljunk fel tinálatok egymás hite által, a tiétek által meg az enyém által.
Rom.1.13 | Nem akarom pedig, hogy ne tudjátok, atyámfiai, hogy én gyakran elhatároztam magamban, hogy elmegyek hozzátok, - de mindez ideig akadályozva voltam, — hogy köztetek is nyerjek valami lelki gyümölcsöt, mint a többi pogányok között is.
Rom.1.14 | Mind a görögöknek, mind a barbároknak, mind a bölcseknek, mind a tudatlanoknak adósa vagyok,
Rom.1.15 | azért kész vagyok az evangéliumot nektek is hirdetni,, akik Rómában vagytok.
Rom.1.16 | "Mert nem szégyenlem a Krisztus evangéliomát; mivel Istennek hatalma az minden hivőnek üdvösségére, zsidónak először, azután görögnek,"
Rom.1.17 | Isten igazsága jelenteti ki ugyanis abban hitből hitbe, amint meg van írva: Az igaz ember pedig hitből él.
Rom.1.18 | Mert Isten kinyilvánítja az ő haragját a mennyből az emberek minden istentelensége és igazságtalansága ellen, akik igazságtalansággal nyomják el az igazságot.
Rom.1.19 | Mert ami az Isten felől tudható, világos előttük, mivel az Isten tette nekik nyilvánvalóvá.
Rom.1.20 | Hiszen ami benne láthatatlan, tudniillik az ő örökké való hatalma és istensége, a világ teremtésétől fogva az ő alkotásaiból megérthető és látható, hogy ne menthessék magukat.
Rom.1.21 | Mert bár az Istent megismerték, mégsem dicsőítették, mint Istent, sem neki hálát nem adtak, hanem okoskodásaikban hiábavalóságokra jutottak és balgatag szívük elsötétedett
Rom.1.22 | Bölcseknek vallva magukat, balgatagokká lettek,
Rom.1.23 | és az örökkévaló Isten dicsőségét fel cseréltek múlandó emberek, madarak, négylábú állatok és csúszó-mászó állatok képmásával.
Rom.1.24 | Ezért kiszolgáltatta őket az Isten szívük vágyaiban a tisztátalanságra, hogy egymás testét megszeplősítsék,
Rom.1.25 | mint akik az isteni igazságot hazugsággá változtatták és a teremtett dolgokat tisztelték és szolgálták a Teremtő helyett, aki mindörökké áldott. Ámen.
Rom.1.26 | "Ezért kiszolgáltatta őket az Isten tisztátalan szenvedélyekre; mert asszonyaik is a természet rendjét természetellenesre változtatták,"
Rom.1.27 | hasonlóképen a férfiak is, elhagyták az asszonynéppel való természetes élést, egymásra gerjedtek bujaságukban, férfiak férfiakkal förtelmeskedtek, de el is vették önmagukban tévelygésük méltó büntetését.
Rom.1.28 | És amint az Istent nem méltatták arra, hogy ismeretükben megtartsák, úgy az Isten is kiszolgáltatta őket elvetemült gondolkodásra, hogy éktelen dolgokat cselekedjenek.
Rom.1.29 | "Telve is vannak ezek minden igazságtalansággal, gonoszsággal, kapzsisággal, rosszasággal, rakva irigységgel, gyilkossággal, viszálykodással, álnoksággal, rossz erkölccsel;"
Rom.1.30 | besúgók, rágalmazók, istengyűlölők, dölyfösek, kevélyek, dicsekvők, rosszban mesterkedők, szüleiknek engedetlenek,
Rom.1.31 | oktalanok, hitszegők, szívtelenek, engesztelhetetlenek, irgalmatlanok.
Rom.1.32 | Ezek bár ismerik az Isten rendelését, hogy az ilyen dolgokat cselekvők méltók a halálra, mégis nemcsak cselekszik azokat, hanem helyeslik is, ha mások ilyeneket cselekesznek.

Rom.2.1 | Azért nem mentheted magadat, óh ember, bár ki légy, aki ítélsz: mert amiben mást megítélsz, önmagadat ítéled el, mivel ugyan azt műveled te, aki ítélsz.
Rom.2.2 | Tudjuk pedig, hogy az Isten ítélete igazság szerint van azokon, akik ilyeneket cselekesznek.
Rom.2.3 | Vagy azt gondolod, óh ember, aki megítéled azokat, akik ilyeneket cselekesznek, és te is azokat cselekszed, hogy te elkerülöd az Isten ítéletét?
Rom.2.4 | Avagy megveted az ő jóságának, elnézésének és hosszútűrésének gazdagságát, nem tudva, hogy az Isten jósága megtérésre akar indítani téged?
Rom.2.5 | De te konokságod és meg nem tért szived szerint gyűjtesz magadnak haragot a haragnak és Isten igazságos ítélete kijelentésének napjára,
Rom.2.6 | "aki megfizet mindenkinek az ő cselekedetei szerint;"
Rom.2.7 | "azoknak, akik a jó cselekvésben való állhatatossággal dicsőséget, tisztességet és romolhatatlanságot keresnek, megfizet örök élettel;"
Rom.2.8 | azoknak pedig, akik önzők és nem engednek az igazságnak, hanem engednek a hamisságnak, megfizet búsulással és haraggal.
Rom.2.9 | "Nyomorúság és szorongattatás minden gonoszt cselekvő ember lelkének, zsidónak először, azután görögnek;"
Rom.2.10 | viszont dicsőség, tisztesség és békesség minden jót cselekvőnek, zsidónak először, azután görögnek.
Rom.2.11 | Mert Isten előtt nincsen személyválogatás.
Rom.2.12 | Mert akik törvény nélkül vétkeztek, törvény nélkül vesznek is el, és akik törvény alatt vétkeztek, a törvény alapján ítéltetnek el, —
Rom.2.13 | mert nem azok az igazak Isten előtt, akik a törvényt hallgatják, hanem azok fognak megigazulni, akik a törvényt megcselekszik.
Rom.2.14 | Mert mikor a pogányok, akiknek nincs törvényük, természettől fogva cselekszik azt, amit a törvény követel, akkor ők, bár törvényük nincs, önmaguk maguknak a törvénye,
Rom.2.15 | mint akik megmutatják, hogy a törvény által követelt cselekedet be van írva szívükbe, amiről egyetemben bizonyságot tesz lelkiismeretük és az ő gondolataik, amelyek egymást kölcsönösen vádolják vagy mentegetik —
Rom.2.16 | azon a napon, amelyen az Isten meg ítéli az emberek titkait az én evangéliomom szerint a Jézus Krisztus által.
Rom.2.17 | Íme, neked zsidó a neved és a törvényre támaszkodol és Istennel dicsekszel,
Rom.2.18 | és ismered az ő akaratát, és mert a törvényből oktatást nyertél, meg tudod ítélni, mi a jó és mi a rossz,
Rom.2.19 | sőt meg vagy győződve arról, hogy te vagy a vakok vezetője, a sötétben levők világossága,
Rom.2.20 | az értelmetlenek nevelője, a kiskorúak tanítója, hogy tied a törvényben világosan megfogalmazott ismeret és igazság.
Rom.2.21 | Aki tehát mást tanítasz, magadat nem tanítod-e ? Aki azt hirdeted: Ne lopj! lopsz-e?
Rom.2.22 | Aki azt mondod: Ne paráználkodjál! paráználkodol-e? Aki utálod a bálványokat, templomrabló vagy-e?
Rom.2.23 | Aki a törvénnyel dicsekszel, a törvény megrontásával gyalázod-e az Istent?
Rom.2.24 | Mert amint meg van írva, az Isten nevét miattatok káromolják a pogányok között.
Rom.2.25 | Mert a körülmetélkedés használ ugyan, ha a törvényt megtartod, de ha a törvényt megszeged, körülmetéltséged körülmetéletlenséggé lett.
Rom.2.26 | Ha tehát a körülmetéletlen pogány meg tartja a törvény rendeléseit, körülmetéletlensége nem tulajdonittatik-e majd neki körülmetélkedésül?
Rom.2.27 | És a természettől fogva körülmetéletlen pogány, ha a tör vényt megtartja, megítél téged, aki a betű és körülmetélkedés ellenére is a tör vény megrontója vagy.
Rom.2.28 | Mert nem az a zsidó, aki külsőképen az, sem nem az a körülmetélés, ami a testen külsőképen van,
Rom.2.29 | "hanem az a zsidó, aki belsőképen az; és a szívnek Lélekben, nem betűszerinti körülmetélése az igazi körülmetélkedés, amelynek dicsérete nem emberektől van, hanem Istentől."

Rom.3.1 | Mi tekintetben különb hát a zsidó? Vagy mi a haszna a körülmetélkedésnek?
Rom.3.2 | Minden tekintetben sok. Főként az, hogy Isten rájuk bízta az ő beszédeit.
Rom.3.3 | De hát mit szólunk ahhoz, hogy némelyek hűtlenekké lettek? vajjon az ő hűtlenségük nem teszi-e hiábavalóvá az Isten hűségét?
Rom.3.4 | Semmiképpen! Sőt inkább az Isten legyen igaz, minden ember pedig hazug, amint meg van írva: Hogy igaznak ítéltessél beszédeidben és győzelmes légy, mikor vádolnak téged.
Rom.3.5 | Ha pedig a mi igazságtalanságunk arra szolgál, hogy megmutassa az Isten igazságát, mit mondjunk? vajjon nem igazságtalan-e az Isten, hogy minket büntet? (Emberi módon beszélek.)
Rom.3.6 | Semmiképpen! Mert akkor hogyan ítéli meg Isten a világot?
Rom.3.7 | De ha az Isten igaz-volta az én hazugságom által növekedett az ő dicsőségére, akkor miért esem ítélet alá én is, mint bűnös?
Rom.3.8 | "Avagy azért cselekedjük a rosszat, hogy abból jó származzék? — amint minket rágalmaznak és amint némelyek mondogatják, hogy mi így beszélünk; akiknek elítéltetése igazságos."
Rom.3.9 | "Hogyan van tehát? Különbek vagyunk-e? Éppenséggel nem! Mert az előbb nyilván megmutattuk, hogy zsidók és görögök mindnyájan bűn alatt vannak;"
Rom.3.10 | amint meg van írva: Nincs igaz egyetlen egy sem.
Rom.3.11 | Nincs, aki megértse, nincs aki keresse az Istent.
Rom.3.12 | "Mindnyájan elhajlottak, együttesen haszontalanokká lettek; nincs aki jót cselekedjék, nincs egyetlenegy sem –"
Rom.3.13 | Nyitott sír a torkuk, nyelvükkel álnokságot mondanak, áspiskígyó mérge van ajkuk alatt,
Rom.3.14 | szájuk telve átkozódással és keserűséggel.
Rom.3.15 | Lábaik gyorsak a vérontásra.
Rom.3.16 | Útjaikon romlás és nyomorúság van,
Rom.3.17 | és a békesség útját nem ismerik.
Rom.3.18 | Nincs istenfélelem szemük előtt.
Rom.3.19 | Tudjuk pedig, hogy amit a törvény mond, azoknak mondja, akik a törvény alatt vannak, hogy minden száj bedugassék és az egész világ Isten előtt kárhozatra méltó legyen.
Rom.3.20 | Ezért a törvény cselekedeteiből senki sem igazul meg ő előtte, mert a bűn ismerete csak a törvény által van.
Rom.3.21 | "Most pedig törvény nélkül jelent meg az Isten igazsága, amelyről tanúbizonyságot tesznek a törvény és a próféták;"
Rom.3.22 | még pedig Istennek igazsága a Jézus Krisztusban, való hit által mindazok számára, akik hisznek. Mert nincs különbség.
Rom.3.23 | Mert mindnyájan vétkeztek és szűkölködnek az Isten dicsősége hiányában,
Rom.3.24 | de megigazulnak ingyen az ő kegyelméből a Jézus Krisztusban való váltság által,
Rom.3.25 | akit az Isten engesztelő áldozatul rendelt hit által az ő vérében, hogy megmutassa az ő igazságát, mivel az előbb elkövetett bűnök az Isten hosszútűrésének idején büntetlenek maradtak,
Rom.3.26 | hogy így megbizonyítsa az ő igazságát a mostani időben, hogy igaz legyen ő és megigazítsa azt, aki hisz Jézusban.
Rom.3.27 | Hol van tehát a dicsekvés? Lehetetlenné vált. Mely törvény által? A cselekedeteké általi Nem, hanem a hit törvénye által.
Rom.3.28 | Azt valljuk tehát, hogy az ember hit által igazul meg, a törvény cselekedetei nélkül.
Rom.3.29 | vajjon Isten csak a zsidóké-e? Vagy nem a pogányoké is? Bizony a pogányoké is.
Rom.3.30 | Mivel egy az Isten, aki megigazítja a zsidót hitből és a pogányt hit által.
Rom.3.31 | Hiábavalóvá tesszük-e tehát a törvényt a hit által? Semmiképpen! Sőt inkább megerősítjük a törvényt

Rom.4.1 | Mit mondunk tehát: nyert valamit Ábrahám, a mi Atyánk, test szerint?
Rom.4.2 | Mert ha Ábrahám cselekedetekből igazult meg, van mivel dicsekednie, de nem az Isten előtt.
Rom.4.3 | Mert mit mond az Írás: Hitt pedig Ábrahám az Istennek és ez számíttatott be neki igazságul.
Rom.4.4 | Annak pedig, aki meg szolgál érte, a jutalmat tartozásként számítják be, s nem kegyelemből.
Rom.4.5 | Ellenben aki nem szolgál meg érte, hanem hisz abban, aki az istentelent megigazítja, annak hite számíttatik be igazságul.
Rom.4.6 | Amint Dávid is boldognak mondja azt az embert, akinek az Isten cselekedetek nélkül számít be igazságot:
Rom.4.7 | Boldogok, akiknek gonoszságaik megbocsáttattak és bűneik elfedeztettek.
Rom.4.8 | Boldog ember az, akinek az Úr nem számít be bűnt.
Rom.4.9 | vajjon ez a boldognak-mondás csak a körülmetéltnek szól-e vagy a körülmetéletlennek is? Mert azt mondjuk: Ábrahámnak a hit számíttatott be igazságul.
Rom.4.10 | Hogyan számíttatott be te hát? Körülmetélt vagy körülmetéletlen állapotában ? Nem körülmetélt, hanem körülmetéletlen állapotában.
Rom.4.11 | "És a körülmetélkedés jegyét körülmetéletlenségében tanúsított hite igazságának pecsétjéül nyerte, hogy atyja legyen mindazoknak, akik körülmetéletlen létükre hisznek, hogy azoknak is beszámíttassák az igazság;"
Rom.4.12 | és hogy atyja legyen a zsidóknak is, azoknak, akik nemcsak körülmetélkednek, hanem követik is a mi atyánknak, Ábrahámnak az ő körülmetéletlenségében tanúsított hite nyomdokait.
Rom.4.13 | Mert nem a törvény által adatott az ígéret Ábrahámnak vagy az ő magvának, hogy örökölni fogja a világot, hanem hitének igazsága által.
Rom.4.14 | Mert ha azok az örökösök, akik a törvényből valók, akkor semmivé lett a hit és hiábavalóvá az ígéret.
Rom.4.15 | Mert a törvény haragot szül, ahol ellenben nincs törvény, ott törvényszegés sincs.
Rom.4.16 | "Azért hitből, hogy kegyelemből legyen; hogy szilárd legyen az ígéret minden magzatnak, nem csupán a törvényből valónak, hanem az Ábrahám hitéből valónak is, aki mindnyájunknak atyja,"
Rom.4.17 | "(amint meg"" van írva: Sok nép atyjává tettelek téged) az előtt az Isten előtt, akiben hitt, és aki a holtakat megeleveníti és a nemlévőket létrehívja."
Rom.4.18 | Ábrahám pedig reménység ellenére reménykedve hitte, hogy sok nép atyjává lesz aszerint, amint megmondatott: Ilyen sok lesz a te magod!
Rom.4.19 | "És hitében meg nem gyengülve, nem gondolt az ő már elhalt testére, bár mintegy száz esztendős volt, sem Sára elhalt méhére;"
Rom.4.20 | az Isten ígéretében sem kételkedett hitetlenül, hanem megerősödött a hitben, dicsőséget adott az Istennek,
Rom.4.21 | mert teljesen meggyőződött arról, hogy amit ő ígért, meg is cselekedheti.
Rom.4.22 | Ezért is számíttatott be neki igazságul.
Rom.4.23 | De nemcsak őérette íratott meg, hogy igazságul számíttatott be neki,
Rom.4.24 | ha nem érettünk is, akiknek majd beszámíttatok, mert hiszünk Abban, aki feltámasztotta a mi Urunkat, a Jézust a halottak közül.
Rom.4.25 | Őt az Isten halálra adta a bűneinkért és feltámasztotta a megigazulásunkért.

Rom.5.1 | Megigazultunk tehát hitből, és békességünk van Istennel a mi Urunk Jézus Krisztus által.
Rom.5.2 | "Általa a hitben menetelünk is van ahhoz a kegyelemhez, amelyben állunk; és dicsekedünk is azzal a reménységgel, hogy részesedünk az Isten dicsőségében."
Rom.5.3 | De nemcsak ezzel dicsekedünk, hanem háborúságainkkal is, mivel tudjuk, hogy a háborúság állhatatosságot szül,
Rom.5.4 | az állhatatosság pedig kipróbáltságot, a kipróbáltság pedig reménységet,
Rom.5.5 | a reménység pedig nem szégyenít meg, mert az Isten szeretete kiáradt szívünkbe a Szentlélek által, aki adatott nekünk.
Rom.5.6 | Mert Krisztus, mikor még erőtelenek voltunk, a rendelt időben meghalt az istentelenekért.
Rom.5.7 | Bizonyára igaz emberért is alig hal meg valaki, — bár a jó emberért talán még meg merne halni valaki, —
Rom.5.8 | Isten pedig irántunk való szeretetét abban mutatta meg, hogy Krisztus meghalt érettünk, amikor még bűnösök voltunk.
Rom.5.9 | Miután azért most megigazultunk az ő vére által, sokkal inkább megmentetünk a harag ellen ő általa.
Rom.5.10 | Mert ha mikor ellenségei voltunk, megbékéltettünk Istennel az ő Fiának halála által, sokkal inkább megmentetünk az ő élete által, miután megbékéltettünk vele.
Rom.5.11 | Sőt nemcsak, hanem dicsekszünk is az Istenben a mi Urunk Jézus Krisztus által, aki által most a megbékélést kaptuk.
Rom.5.12 | "Azért amint egy ember által jött be a világba a bűn, a bűn által pedig a halál, és a halál minden emberre elhatott, mivel mindenki vétkezett; —"
Rom.5.13 | "volt a világban bűn a törvény előtt is; a bűn azonban nem számíttatik be, ha nincs törvény."
Rom.5.14 | De a halál uralkodott Ádámtól Mózesig azokon is, akik nem Ádám esetéhez hasonlóan vétkeztek, aki amaz eljövendőnek ki ábrázolása volt.
Rom.5.15 | De amit Isten nekünk kegyelméből ajándékozott, nem úgy van, mint a bűn eset. Mert ha amaz egynek bűnesete által sokan haltak meg, az Isten kegyelme és ajándéka az egy embernek, Jézus Krisztusnak kegyelméből sokkal bőségesebben áradt ki sokakra.
Rom.5.16 | És az ajándék sem hasonlít amaz egy ember bűnének következményéhez, mert az ítélet egy ember bűnéből lett kárhoztató ítéletté, a kegyelmi ajándék pedig sok bűnből lett igaznak nyilvánítássá.
Rom.5.17 | Mert ha az egynek bűnesete miatt uralkodott a halál amaz egy ember által, sokkal inkább uralkodnak az életben az egy Jézus Krisztus által azok, akik a kegyelemnek és az igazság ajándékának bőségében részesültek.
Rom.5.18 | Bizonyára azért, amint egynek bűnesete minden emberre kihatott a kárhoztató ítéletben, úgy egynek igazsága minden emberre elhatott az élet megigazulásában.
Rom.5.19 | Mert amint egy ember engedetlensége által sokan a bűnösök sorába kerültek, úgy egynek engedelmessége által sokan az igazak sorába kerültek.
Rom.5.20 | "Közben pedig bejött a törvény, hogy a bűn megnövekedjék; de ahol megnövekedett a bűn, ott a kegyelem sokkal bőségesebben áradt el,"
Rom.5.21 | hogy amint uralkodott a bűn a halálban, úgy a kegyelem is uralkodjék igazság által az örök életre a mi Urunk Jézus Krisztus által.

Rom.6.1 | Mit mondjunk tehát? Megmaradjunk a bűnben, hogy a kegyelem annál nagyobb legyen?
Rom.6.2 | Semmiképen! Akik meghaltunk a bűnnek, mimódon élhetnénk még abban?
Rom.6.3 | vajjon nem tudjátok, hogy akik megkeresztelkedtünk a Krisztus Jézusra, az ő halálára keresztelkedtünk meg?
Rom.6.4 | Eltemettettünk tehát vele együtt a keresztség által a halálba, hogy amiképpen az Atya az ő dicsősége által feltámasztotta Krisztust a halottak közül, azonképen mi is új életben járjunk.
Rom.6.5 | Mert ha az övéhez hasonló halálban őbelé oltattunk és vele eggyé lettünk, akkor az övéhez hasonló feltámadásban is azok leszünk.
Rom.6.6 | Tudjuk pedig, hogy a mi ó emberünk vele együtt megfeszíttetett, hogy a bűn teste megsemmisüljön, hogy többé ne szolgáljunk a bűnnek.
Rom.6.7 | Mert aki meghalt, megszabadult a bűntől,
Rom.6.8 | Ha pedig meghaltunk Krisztussal, hisszük, hogy vele együtt élni is fogunk.
Rom.6.9 | Tudjuk ugyanis, hogy Krisztus, akit Isten feltámasztott a halottak közül, többé nem hal meg. a halál nem uralkodik többé rajta.
Rom.6.10 | "Mert hogy meghalt, egyszersmindenkorra meghalt a bűnnek; hogy pedig él, az Istennek él."
Rom.6.11 | így ítéljetek ti is magatokról, hogy meghaltatok a bűnnek, de a mi Urunk Krisztus Jézusban az Istennek éltek.
Rom.6.12 | Ne uralkodjék tehát a bűn a ti halandó testetekben, hogy engedjetek kívánságainak.
Rom.6.13 | Se ne adjátok oda tagjaitokat a gonoszság fegyvereiül a bűnnek, hanem adjátok oda magatokat az Istennek, mint akik a halálból életre keltetek, és tagjaitokat adjátok az igazság fegyvereiül az Istennek.
Rom.6.14 | Mert a bűn nem fog uralkodni ti rajtatok, mivel nem törvény alatt vagytok, hanem kegyelem alatt.
Rom.6.15 | Mi következik tehát ebből? Vétkezzünk-e, mivel nem a törvény alatt, ha nem a kegyelem alatt vagyunk? Semmiképen!
Rom.6.16 | vajjon nem tudjátok, hogy akinek odaadjátok magatokat szolgákul az engedelmességre, annak vagytok a szolgái, akinek engedelmeskedtek: vagy a bűnnek halálra, vagy az engedelmességnek igazságra?
Rom.6.17 | De hála az Istennek, hogy csak voltatok a bűn szolgái, de szívetek szerint engedelmeskedtetek a tanítás ama formájának, amelyre az Isten elvezetett titeket.
Rom.6.18 | Miután pedig megszabadultatok a bűntől, az igazság szolgáivá lettetek.
Rom.6.19 | Emberi módon szólok testetek erőtelensége miatt. Amint ugyanis odaadtátok tagjaitokat a tisztátalanságnak és törvénytelenségnek szolgákul a törvénytelenségre, úgy most adjátok oda tagjaitokat szolgákul a szent életre az igazságnak.
Rom.6.20 | Mert mikor a bűn szolgái voltatok, az igazságtól szabadok voltatok.
Rom.6.21 | Micsoda gyümölcsöt termett tehát akkor ez nektek? Olyat, amit most szégyeltek! Mert azoknak a vége halál.
Rom.6.22 | Most ellenben miután megszabadultatok a bűntől, és az Istennek szolgáivá lettetek, megvan a gyümölcsötök a szent életre, amelynek a vége örök élet,
Rom.6.23 | "Mert a bűn zsoldja halál, az Isten kegyelmi ajándéka pedig örök élet Krisztus Jézusban, a mi Urunkban;"

Rom.7.1 | Avagy nem tudjátok, atyámfiai, — mert törvényt ismerőkhöz szólok, — hogy a törvény csak addig uralkodik az emberen, amíg ő él?
Rom.7.2 | Mert a férjes asszonyt a törvény a férjéhez köti, amíg a férje él: de ha meghal, akkor az asszony megszabadul a férj törvényétől,
Rom.7.3 | "így tehát házasságtörőnek mondják, ha férje életében más férfiúé lesz; ha ellenben meghal a férje, szabad a törvénytől, úgy hogy nem házasságtörő, ha más férfiúé lesz."
Rom.7.4 | Azért atyámfiai ti is meghaltatok a törvénynek a Krisztus teste által, hogy máséi legyetek, azéi, aki a halottak közül feltámasztatott, hogy gyümölcsöt teremjünk Istennek.
Rom.7.5 | Mert mikor a testben voltunk, tagjainkban a törvény által ébresztett bűnös szenvedélyek működtek, hogy a halálnak gyümölcsözzenek.
Rom.7.6 | De most megszabadultunk a törvénytől, minthogy meg haltunk arra nézve, ami fogságában tartott, hogy szolgáljunk a Lélek újságában és nem a betű óságában.
Rom.7.7 | Mit mondunk tehát? Bűn a törvény? Semmiképen! Sőt inkább a bűnt nem ismertem, csak a törvény által. Mert a gonosz kívánságról sem tudtam volna, ha a törvény nem mondta volna: Ne kívánd!
Rom.7.8 | De a bűn felhasználta az alkalmat, és a parancsolat által mindenféle gonosz kívánságot ébresztett bennem, mert a törvény nélkül a bűn halott,
Rom.7.9 | Én pedig egykor törvény nélkül éltem. De a parancsolat eljöttével életre kelt a bűn,
Rom.7.10 | "én pedig meghaltam; és így halálomra volt az a parancsolat, amely életet ígért."
Rom.7.11 | Mert a bűn felhasználta az alkalmat a parancsolat által, megcsalt engem és megölt általa,
Rom.7.12 | De azért a törvény szent és a parancsolat is szent és igaz és jó.
Rom.7.13 | Tehát ami jó, az nekem halálommá lett? Semmiképen! Sőt inkább a bűn, hogy bűn-volta nyilvánvalóvá legyen, a jó által nekem halált okoz, hogy felettébb bűnös legyen a bűn a parancsolat által.
Rom.7.14 | Mert tudjuk, hogy a törvény Lélek szerint való, de én testi vagyok, eladva a bűnnek,
Rom.7.15 | "Mert amit véghez viszek, nem ismertem; mert nem azt teszem, amit akarok, hanem amit gyűlölök, azt cselekszem."
Rom.7.16 | Ha pedig azt cselekszem, amit nem akarok, egyetértek a törvénnyel, hogy az jó.
Rom.7.17 | Most tehát már nem én viszem azt véghez, ha nem a bennem lakozó bűn.
Rom.7.18 | "Mert tudom, hogy nem lakik bennem, vagyis az én testemben jó; mert akaratom van ugyan a jóra, de hogy azt elvégezzem, nem sikerül."
Rom.7.19 | Mert nem a jót cselekszem, amit akarok, hanem a rosszat teszem, amit nem akarok.
Rom.7.20 | Ha pedig azt cselekszem, amit nem akarok, akkor nem én magam viszem azt véghez, hanem a bennem lakozó bűn.
Rom.7.21 | Tehát magamra nézve mintegy törvényt állapíthatom meg, hogy noha a jót akarom, csak a rosszat tudom cselekedni.
Rom.7.22 | Mert gyönyörködöm ugyan az Isten törvényében a belső ember szerint,
Rom.7.23 | de látok egy másik törvényt tagjaimban, amely az én elmém törvénye ellen hadakozik és engem foglyul ejt a bűn törvényének, amely tagjaimban van.
Rom.7.24 | Óh én nyomorult ember! Kicsoda szabadít meg engem a halálnak ebből a testéből?
Rom.7.25 | Hálát adok az Istennek a mi Urunk Jézus Krisztus által! Ezért bár én az elmémmel az Isten törvényének szolgálok, de testemmel a bűn törvényének

Rom.8.1 | Nincs tehát immár semmi kárhoztatásuk azoknak, akik a Krisztus Jézusban vannak, (Az 1. vers végén egyes kéziratok hozzáteszik: akik nem test szerint járnak, hanem Lélek szerint. (V. ö. 4. vers))
Rom.8.2 | mert az élet Lelkének törvénye a Krisztus Jézus által meg szabadított téged a bűn és halál törvényétől.
Rom.8.3 | Mert ami lehetetlen volt a törvénynek, mivel erőtelen volt a test miatt, azt megcselekedte az Isten, amikor elküldte az ő Fiát a bűnös testhez hasonló formában és a bűnért a bűnt a testben kárhoztatta,
Rom.8.4 | hogy a törvény követelése teljesüljön bennünk, akik nem test szerint járunk, hanem Lélek szerint.
Rom.8.5 | Mert akik test szerint élnek, a test dolgaival törődnek, akik pedig Lélek szerint élnek, a Lélek dolgaival.
Rom.8.6 | "Mert a test dolgaival való törődés halál; a Lélek dolgaival való törődés pedig élet és békesség."
Rom.8.7 | Mert a test dolgaival való törődés ellenségeskedés Istennel szemben, minthogy az Isten törvényének nem engedelmeskedik, mert nem is teheti.
Rom.8.8 | "Akik pedig test szerint élnek, "" nem lehetnek kedvesek Isten előtt."
Rom.8.9 | De ti nem test szerint éltek, hanem Lélek szerint, ha valóban Isten Lelke lakik bennetek. Akiben pedig nincs a Krisztus Lelke, az nem az övé.
Rom.8.10 | Ha pedig Krisztus bennetek van, bár a test a bűn miatt halott, a lélek él az igazság által.
Rom.8.11 | Ha pedig annak Lelke lakik bennetek, aki feltámasztotta Jézust a halottak közül, ugyanaz, aki feltámasztotta Krisztus Jézust a halottak közül, meg eleveníti a ti halandó testeteket is a bennetek lakozó Lelke által.
Rom.8.12 | Ennél fogva, atyámfiai, nem vagyunk adósok a testnek, hogy test szerint éljünk.
Rom.8.13 | "Mert ha test szerint éltek, meghaltok; de ha a test cselekedeteit a Lélek kel megöldöklitek, élni fog tok."
Rom.8.14 | Mert akiket Isten Lelke vezérel, azok Isten fiai.
Rom.8.15 | Mert nem szolgaság lelkét vettétek, hogy ismét félnetek kelljen, hanem a fiúság Lelkét vettétek, aki által kiáltjuk: Abba, Atyánk!
Rom.8.16 | Maga a Lélek bizonyságot tesz a mi lelkünkkel együtt, hogy Isten gyermekei, vagyunk.
Rom.8.17 | "Ha pedig gyermekek, örökösök is; örökösei Istennek, Krisztusnak pedig örököstársai, ha ugyan vele együtt szenvedünk, hogy vele együtt meg is dicsőíttessünk."
Rom.8.18 | Én azt tartom, hogy a mostani idő szenvedései nem hasonlíthatók ahhoz a dicsőséghez, amely majd nyilvánvalóvá lesz rajtunk.
Rom.8.19 | A teremtett világ ugyan is sóvárogva várja az Isten fiainak megjelenését.
Rom.8.20 | Mert a teremtett világ hiábavalóság alá van vetve, nem önként, hanem az által, aki alávetette,
Rom.8.21 | azzal a reménységgel, hogy maga a teremtett világ is meg szabadul a rothadandóság rabságától az Isten gyermekeinek dicsőséges szabadságára.
Rom.8.22 | Mert tudjuk, hogy az egész teremtett világ együtt nyög és együtt vajúdik mind mostanig.
Rom.8.23 | De nemcsak ez, hanem mi is, a Lélek zsengéjének birtokosai, mi magunk is sóhajtozunk magunkban, és várjuk a fiúvá fogadtatást, testünk megváltását.
Rom.8.24 | "Mert reménységre tarttattunk meg; a reménység pedig, ha látható, nem reménység; mert amit lát az ember, miért remélje is azt?"
Rom.8.25 | Ha pedig azt reméljük, amit nem látunk, békességes tűréssel várjuk azt.
Rom.8.26 | Hasonlóképen pedig a Lélek is segítségére van a mi erőtlenségünknek. Mert azt, amit imádságunkban kérnünk kell, nem tudjuk úgy kérni, amint kell, de maga a Lélek esedezik értünk kimondhatatlan fohászkodásokkal.
Rom.8.27 | Ám aki a szíveket vizsgálja, tudja mi a Lélek gondolata, mert Isten szerint esedezik a szentekért.
Rom.8.28 | Tudjuk pedig, hogy azoknak, akik Istent szeretik, minden javukra van, mint akik az ő végzése szerint hivatalosak.
Rom.8.29 | Mert akiket eleve ismert, eleve el is rendelte, hogy azok az ő Fiának képmására formáltassanak, hogy ő első szülött legyen sok atyafi között.
Rom.8.30 | "Akiket pedig eleve elrendelt, azokat el is hívta; és akiket elhívott, azokat meg is igazította; akiket pedig megigazított, azokat meg is dicsőítette."
Rom.8.31 | Mit mondjunk azért ezekre? Ha Isten velünk, kicsoda ellenünk?
Rom.8.32 | Aki az ő tulajdon Fiának sem kedvezett, hanem őt mindnyájunkért odaadta, hogyne ajándékozna nekünk mindent vele együtt?
Rom.8.33 | Kicsoda vádolja az Isten választottait? Hiszen Isten az, aki megigazít.
Rom.8.34 | Kicsoda az, aki kárhoztat? Hiszen Krisztus Jézus az, aki meg halt, sőt fel is támadott, aki az Isten jobbján van aki esedezik is érettünk.
Rom.8.35 | Kicsoda szakíthat el minket a Krisztus szeretetétől? Nyomorgatás vagy szorongattatás vagy üldözés vagy éhség vagy mezítelenség vagy veszedelem vagy fegyver?
Rom.8.36 | "Amint meg van írva: Teéretted öldökölnek minket minden nap; olyannak tekintenek, mint a vágójuhokat."
Rom.8.37 | De mindezekben diadalmaskodunk Ő általa, aki minket szeretett.
Rom.8.38 | Mert meg vagyok győződve, hogy sem halál, sem élet, sem angyalok, sem fejedelemségek, sem hatalmasságok, sem jelenvalók, sem következendők,
Rom.8.39 | sem magasság, sem mélység, sem semmi más teremtmény nem szakíthat el minket az Isten szeretetétől, amely a mi Urunk Jézus Krisztusban van.

Rom.9.1 | Igazságot szólok Krisztusban, nem hazudok, lelkiismeretem velem együtt tesz bizonyságot a Szentlélek által,
Rom.9.2 | hogy nagy az én szomorúságom és szüntelen való az én szívem fájdalma.
Rom.9.3 | Mert kívánnám, ha én magam Krisztustól elszakítva átkozott lennék atyámfiaiért, test szerint való rokonaimért,
Rom.9.4 | az izraelitákért, akiké a fiúvá fogadtatás és a dicsőség és a szövetségek meg a törvényadás és az istentisztelet és az ígéretek,
Rom.9.5 | akiké az atyák és akik közül való test szerint a Krisztus, aki mindenek felett örökké áldandó Isten. Ámen.
Rom.9.6 | Mindazáltal nem lehet, hogy az Isten beszéde hiábavalóvá lett volna. Mert nem mindnyájan izraeliták azok, akik Izraeltől valók,
Rom.9.7 | "sem nem mindnyájan Ábrahám gyermekei, akik az ő magvából valók; hanem: Izsák által hívatik el a te magod."
Rom.9.8 | Azaz nem a test szerint való gyermekek az Isten gyermekei, hanem az ígéret gyermekei számíttatnak magnak.
Rom.9.9 | Mert ígéret beszéde ez: Ez időtájban eljövök és Sárának fia lesz.
Rom.9.10 | "Sőt nemcsak ő, hanem Rebeka is példa, aki ugyan egytől, Izsáktól, a mi atyánktól fogant méhében ikreket;"
Rom.9.11 | mert mikor még meg sem születtek és semmi jót vagy rosszat nem cselekedtek, — hogy az Istennek választáson alapuló végzése megálljon, nem cselekedetekből, hanem az elhívó akaratából, —
Rom.9.12 | "megmondatott neki: A nagyobbik szolgál majd a kisebbiknek;"
Rom.9.13 | amint meg van írva: Jákobot szerettem, Ézsaut pedig gyűlöltem.
Rom.9.14 | Mit mondjunk tehát? vajjon nem igazságtalanság-e ez az Istentől? Semmiképen!
Rom.9.15 | Mert Mózesnek ezt mondja: Könyörülök azon, akin könyörülök és irgalmazok annak, akinek irgalmazok.
Rom.9.16 | Azért nem attól függ, aki akarja, sem attól, aki fut, hanem a könyörülő Istentől.
Rom.9.17 | Mert azt mondja az írás a fáraónak: Azért támasztottalak téged, hogy megmutassam rajtad hatalmamat és hogy hirdessék az én nevemet az egész földön.
Rom.9.18 | Azért akin akar, könyörül, akit pedig akar, megkeményít.
Rom.9.19 | Mondhatnád azért nekem: Miért hibáztat mégis engem? Hiszen az ő akaratának kicsoda állhat ellent?
Rom.9.20 | De hát kicsoda vagy te, ember, hogy perbe szállsz az Istennel? vajjon mondja-e a készítmény a készítőjének: Miért formáltál engem így?
Rom.9.21 | vajjon a fazekasnak nincs hatalma az agyagon, hogy ugyanabból az anyagból némely edényt ékességre, némelyet pedig közönséges használatra készítsen!
Rom.9.22 | Ha pedig Isten meg akarta mutatni az ő haragját és meg akarta ismertetni az ő hatalmát, és ezért nagy béketűréssel elszenvedte a harag edényeit, amelyek pusztulásra készültek,
Rom.9.23 | hogy megismertesse dicsőségének gazdagságát az irgalom edényein, amelyeket eleve elkészített a dicsőségre, mit szólhatsz ellene?
Rom.9.24 | Bennünket is ilyenekül hívott el, nemcsak a zsidók, hanem a pogányok közül is.
Rom.9.25 | amint Hóseásnál is mondja: Hívom a nemnépemet népemnek és a nemszeretettet szeretettnek.
Rom.9.26 | És lesz, hogy azon a helyen, ahol ezt mondták nekik: Ti nem vagytok az én népem, ott az élő Isten fiainak fogják őket hívni.
Rom.9.27 | Ésaiás pedig ezt kiáltja Izrael felől: Ha Izrael fiainak száma annyi volna is, mint a tenger fövénye, csak a maradék tartatik meg.
Rom.9.28 | Mert az Úr az ő beszédét teljesen és gyorsan valóra váltja a földön.
Rom.9.29 | És amint Ésaiás előre megmondta: Ha a Seregek Ura nem hagyott volna nekünk magot, olyanokká lettünk volna, mint Sodorna, és Gomorához lettünk volna hasonlók.
Rom.9.30 | Mit mondunk tehát? Azt, hogy a pogányok, akik nem törekedtek igazságra, elnyerték az igazságot, még pedig a hitből való igazságot.
Rom.9.31 | Izrael ellenben, bár az igazság törvényére törekedett, nem jutott el erre a törvényre.
Rom.9.32 | Miért? Azért, mert nem hit által törekedtek arra, hanem úgy, mint ha cselekedetek által volna elnyerhető. Beleütköztek a megütközés kövébe,
Rom.9.33 | amint meg van írva: Íme, a meg ütközés kövét és megbotránkozás szikláját teszem Siónba, és aki hisz benne, meg nem szégyenül.

Rom.10.1 | Atyámfiai, szívem szerint kívánom és könyörgök Istenhez Izraelért, hogy üdvözüljenek.
Rom.10.2 | Mert bizonyságot teszek felőlük, hogy van bennük buzgóság Isten iránt, de nem a helyes ismeret szerint.
Rom.10.3 | Mivel ugyanis az Isten igazságát nem ismerték, és a magukét igyekeztek érvényesíteni, az Isten igazságának nem engedelmeskedtek.
Rom.10.4 | Mert a törvény vége Krisztus minden hivőnek megigazulására.
Rom.10.5 | Mert Mózes a törvényből való igazságról ezt írja: Aki cselekszi azt, él általa.
Rom.10.6 | A hitből való igazság pedig így szól: Ne mondd a te szívedben: Ki megy fel a mennybe? (tudniillik azért, hogy a Krisztust lehozza)
Rom.10.7 | vagy: Ki száll le a mélységbe? (tudniillik azért, hogy Krisztust a halottak közül fel hozza),
Rom.10.8 | hanem mit mond? Közel van hozzád az ige, a te szádban és szívedben, azaz a hitnek amaz igéje, amelyet mi hirdetünk.
Rom.10.9 | Mert ha száddal Úrnak vallod Jézust és szívedben hiszed, hogy az Isten feltámasztotta őt a halottak közül, megtartatol!
Rom.10.10 | Mert szívvel hiszünk, hogy meg igazuljunk, szájjal teszünk pedig vallást, hogy meg tartassunk.
Rom.10.11 | Mert az írás ezt mondja: Senki sem szégyenül meg, aki őbenne hisz.
Rom.10.12 | Mert nincs különbség zsidó és görög között. Mert ugyanaz az Ura mindenkinek, aki gazdagon megáld mindenkit, aki őt segítségül hívja.
Rom.10.13 | Mert mindenki, aki segítségül hívja az Úr nevét, megtartatik.
Rom.10.14 | De hát hogyan hívják segítségül azt, akiben nem hittek? Hogyan higgyenek pedig abban, aki felől nem hallottak? Ámde hogyan halljanak igehirdető nélkül?
Rom.10.15 | De hogyan hirdessék az igét, ha nem küldetnek? Amint meg van írva: Mily kedvesek azoknak lábai, akik a jó hír örömüzenetét hozzák!
Rom.10.16 | Csakhogy nem mindenki engedelmeskedett az evangéliumnak. Mert Ésaiás ezt mondja: Uram, ki hitt a mi prédikálásunknak?
Rom.10.17 | Azért a hit hallásból van, a hallás pedig Krisztus igéje által.
Rom.10.18 | De kérdem: talán nem hallották? Sőt minden bizonnyal az egész földre elhatott a hangjuk és a föld kerekségének határáig az ő beszédük.
Rom.10.19 | De kérdem ismét: Izrael talán nem ér tette meg? Először Mózes mondja: Féltékennyé teszlek titeket oly nép által, amely nem nép, értelmetlen néppel haragítlak titeket.
Rom.10.20 | "Ésaiás pedig bátran ezt mondja: Megtaláltak azok, akik nem kerestek engem; nyilvánvalóvá lettem azoknak, akik nem kérdezősködtek felőlem."
Rom.10.21 | Izraelről pedig így szól: Egész nap kiterjesztettem kezemet az engedetlenkedő és ellenmondó népre.

Rom.11.1 | Kérdem tehát: vajjon elvetette-é Isten az ő népéti Semmiképpen! Mert én is izraelita vagyok, Ábrahám magvából, Benjámin nemzetségéből való.
Rom.11.2 | Nem vetette el Isten az ő népét, amelyet eleve ismert. Vajjon nem tudjátok, mit mond az írás Illés történetében? Mimódon tesz panaszt Istennél Izrael ellen, amikor így szól:
Rom.11.3 | "Uram, prófétáidat megölték és oltáraidat lerombolták; egyedül csak én maradtam meg, és most életemre törnek."
Rom.11.4 | De mit mond neki az isteni felelet? "Meghagytam magamnak hétezer embert, akik nem hajtottak térdet Baálnak."
Rom.11.5 | így azért most is van maradék, a kegyelemből való kiválasztás szerint.
Rom.11.6 | Hogyha pedig kegyelemből, akkor nem cselekedetekből, különben a kegyelem nem volna többé kegyelem. (A 6. vers végén egyes kéziratokban még ez olvasható: Hogyha pedig cselekedetekből, akkor nem kegyelemből: különben a cselekedet nem volna többé cselekedet.)
Rom.11.7 | Hogyan van hát? Amit Izrael keres, azt nem nyerte el, a kiválasztottak ellenben elnyerték. A többiek pedig megkeményíttettek,
Rom.11.8 | amint meg van írva: Az Isten kábultság lelkét adta nekik: szemet, hogy ne lássanak, fület, hogy ne halljanak, mind e mai napig.
Rom.11.9 | "Dávid is ezt mondja: Legyen az ő asztaluk tőrré és hálóvá, csapdává és megtorlássá számukra;"
Rom.11.10 | szemük sötétüljön el, hogy ne lássanak és hátukat görnyeszd meg mindenkorra.
Rom.11.11 | Ezért azt mondom: vajjon azért botlottak-e meg, hogy elessenek? Semmiképen! Hanem az ő elestük miatt lett az üdvösség a pogányoké, hogy Isten féltékennyé tegye Izraelt.
Rom.11.12 | Ha pedig az ő elestük gazdagság a világnak, és az ő kudarcuk gazdagság a pogányoknak, mennyivel inkább az ő teljes számban való megtérésük.
Rom.11.13 | Mert nektek mondom, pogányoknak: mivel én a pogányok apostola vagyok, szolgálatomat azzal dicsőítem,
Rom.11.14 | ha valami módon féltékenyekké teszem véreimet és megmentek közülük némelyeket.
Rom.11.15 | Mert ha az ő elvettetésük a világ megbékélése, mi lesz akkor az ő befogadtatásuk, ha nem-élet a halálból?
Rom.11.16 | Ha pedig a tészta zsengéje szent, akkor a tészta is az, és ha a gyökér szent, az ágak is azok.
Rom.11.17 | Ha pedig némely ágak kitörettek, te viszont vad olajfa létedre beoltattál azok közé és részese lettél az olajfa gyökerének és nedvének,
Rom.11.18 | ne kevélykedjél az ágakkal szemben. Ha pedig kevélykedel, tudd meg, hogy nem te hordozod a gyökeret, hanem a gyökér hordoz téged.
Rom.11.19 | De te azt mondod: Az ágak azért törettek ki, hogy én oltassam be.
Rom.11.20 | Úgy van. Hitetlenségük miatt törettek ki azok, te pedig hit által állasz. Fel ne fuvalkodjál, hanem félj.
Rom.11.21 | Mert ha az Isten a természetes ágakat nem kímélte, téged sem fog kímélni.
Rom.11.22 | "Vedd fontolóra azért Isten jóságát és keménységét: azok iránt, akik elestek, keménységét; irántad pedig jóságát, ha megmaradsz az ő jóságában, különben te is kivágatol."
Rom.11.23 | Sőt azok is, ha nem maradnak meg a hitetlenségben, ismét beoltatnak, mert az Istennek van hatalma, hogy ismét beoltsa őket.
Rom.11.24 | Mert ha te a természettől vad olajfából kivágattál és természet ellenére beoltattál a szelíd olajfába, mennyivel inkább be fognak oltatni tulajdon olajfájukba azok, akik természettől fogva odavalók!
Rom.11.25 | Hogy ne a saját bölcsességetekre építsetek, nem akarom, hogy ne tudjátok, atyámfiai, ezt a titkot: A megkeményedés Izraelre nézve csak rész szerint való, amíg a pogányok teljes számban bemennek,
Rom.11.26 | "és így az egész Izrael megtartatik, amint meg van írva: Eljön Sionból a Szabadító és elfordítja Jákobtól a gonoszságokat;"
Rom.11.27 | és ez nekik az én szövetségem, mikor eltörlöm bűneiket.
Rom.11.28 | Az evangéliumot tekintve ugyan Isten ellenségei tiérettetek, de a kiválasztást tekintve szeretettek az atyákért.
Rom.11.29 | Mert megbánhatatlanok az Isten ajándékai és az ő el hívása.
Rom.11.30 | Mert amint ti egykor engedetlenek voltatok Istennel szemben, most pedig irgalmat nyertetek az ő engedetlenségük miatt:
Rom.11.31 | aképen ezek is most engedetlenekké lettek, hogy a nektek jutott irgalom által most ők is irgalmat nyerjenek.
Rom.11.32 | Mert az Isten mindenkit engedetlenség alá rekesztett, hogy mindenkin könyörüljön.
Rom.11.33 | Óh Isten gazdagságának, bölcsességének és tudományának mélysége! Mily kikutathatatlanok az ő ítéletei és kinyomozhatatlanok az ő útai!
Rom.11.34 | Mert ki ismer te az Úr értelmét? Vagy ki volt az ő tanácsadója?
Rom.11.35 | Vagy ki adott előbb neki, hogy visszafizesse annak?
Rom.11.36 | Mert őtőle, ő általa és őreá nézve van minden, övé a dicsőség mindörökké. Ámen.

Rom.12.1 | Kérlek azért titeket, atyámfiai, az Isten irgalmára, hogy szánjátok oda testeteket élő, szent és Istennek kedves áldozatul. Ez legyen a ti okos istentiszteletetek.
Rom.12.2 | És ne szabjátok magatokat e világhoz, hanem formálódjatok át a ti elmétek megújulásával, hogy megítélhessétek, mi az Istennek jó, kedves és tökéletes akarata.
Rom.12.3 | Mert a nekem adott kegyelem által mondom mindenkinek közöttetek, hogy ne gondoljon többet magáról, mint amennyit kell, ha nem józanul gondolkozzék a hitnek az Istentől adott mértéke szerint.
Rom.12.4 | Amint ugyanis egy testben sok tagunk van, de minden tagnak nem ugyanaz a rendeltetése,
Rom.12.5 | aképen sokan egy test vagyunk a Krisztusban, egyenként pedig egymásnak is tagjai.
Rom.12.6 | Minthogy azért különböző ajándékaink vannak a nekünk adott kegyelem szerint, ha prófétálás, a hit szabálya szerint teljesítsük,
Rom.12.7 | ha szolgálat, a szolgálatban, ha tanító, a tanításban,
Rom.12.8 | "ha intő, az intésben; az adakozó szelídségben, az elöljáró szorgalommal; a könyörülő jókedvvel cselekedje"
Rom.12.9 | A szeretet képmutatás nélkül való legyen. Iszonyodjatok a gonosztól, ragaszkodjatok a jóhoz.
Rom.12.10 | Atyafiúi szeretettei egymás iránt gyengédek, tisztelet adásban egymást megelőzők legyetek. 1
Rom.12.11 | "A jó igyekezetben ne legyetek restek; Lélekben buzgók legyetek, mint akik az Úrnak szolgáltok."
Rom.12.12 | "A reménységben örvendezők, a háborúságban tűrők, az imádkozásban állhatatosak;"
Rom.12.13 | "a szentek szükségeire adakozók legyetek; a vendégszeretetet gyakoroljátok."
Rom.12.14 | Áldjátok üldözőiteket, áldjátok és ne átkozzátok.
Rom.12.15 | Örüljetek az örülőkkel és sírjatok a sírókkal.
Rom.12.16 | "Egymással egyetértésben éljetek; ne kevélykedjetek, hanem az alázatosakhoz szabjátok magatokat. Ne legyetek bölcsek ti magatokban."
Rom.12.17 | Senkinek rosszal rosszért ne fizessetek. A tisztességre legyen gondotok minden ember előtt.
Rom.12.18 | Ha lehetséges, amennyiben rajtatok áll, minden emberrel békességben éljetek.
Rom.12.19 | "Magatokért bosszút ne álljatok, szeretteim, hanem adjatok helyet az Isten haragjának; mert meg van írva: Enyém a bosszúállás, én megfizetek, — ezt mondja az Úr."
Rom.12.20 | "Ha te hát éhezik a te ellenséged, adj ennie; ha szomjazik, adj innia, mert ha ezt cselekszed, eleven szenet gyűjtesz a fejére."
Rom.12.21 | Ne engedd, hogy a gonosz legyőzzön, hanem te győzd le a gonoszt jóval.

Rom.13.1 | Mindenki engedelmeskedjék a felettes hatalmaknak, mert nincs hatalom, csak Istentől s amely hatalmak vannak, azokat Isten rendelte.
Rom.13.2 | "Azért aki ellene támad a hatalomnak, Isten rendelésének támad ellene; akik pedig ez ellen támadnak, önmaguknak szereznek ítéletet."
Rom.13.3 | Mert az elöljáróktól nem kell félnie annak, aki jót cselekszik, hanem csak annak, aki gonoszat cselekszik. Akarod-e pedig, hogy ne kelljen félned a hatalomtól? A jót cselekedd és dicséretet nyersz tőle.
Rom.13.4 | "Mert Isten szolgája ő a te javadra. Ha viszont a rosszat cselek szed, félj, mert nem ok nélkül viseli a fegyvert; mert Isten szolgája, hogy az ő haragjával sújtsa azt, aki gonoszt cselekszik."
Rom.13.5 | Ezért nemcsak a harag elkerülésére, hanem a lelkiismeretért is szükséges engedelmeskedni.
Rom.13.6 | Mert azért fizettek adót is, mivel Isten szolgái azok, akik éppen ebben a tisztükben fáradoznak.
Rom.13.7 | "Adjátok meg tehát mindenkinek, amivel tartoztok: akinek az adóval, az adót; akinek a vámmal, a vámot; akinek a félelemmel, a félelmet; akinek a tisztelettel, a tiszteletet."
Rom.13.8 | Senkinek semmivel ne tartozzatok, csak azzal, hogy egymást szeressétek. Mert aki szereti felebarátját, a törvényt betöltötte.
Rom.13.9 | Mert ez: Ne paráználkodjál, ne ölj, ne lopj, hamis tanú bizonyságot ne szólj, ne kívánd, és ha valami más parancsolat van, ebben az igében foglalható egybe: Szeresd felebarátodat, mint tenmagadat.
Rom.13.10 | Mert a szeretet nem tesz rosszat a felebaráttal. Azért a törvény betöltése a szeretet.
Rom.13.11 | Ezt cselekedjük, mivel tudjuk az időt, hogy itt van már az óra, hogy az álomból felserkenjetek. Mert most közelebb van hozzánk az üdvösség, mint mikor hívőkké lettünk.
Rom.13.12 | Az éjtszaka elmúlt, a nappal pedig elközelgett: vessük le tehát a sötétség cselekedeteit és öltözzük fel a világosság fegyvereit.
Rom.13.13 | "Mint nappal, tisztességben járjunk, nem dobzódásokban és részegségekben, nem bujálkodásokban és feslettségekben, nem civódásban és irigységben;"
Rom.13.14 | hanem öltözzétek fel az Úr Jézus Krisztust és a testet ne tápláljátok bűnös kívánságokra.

Rom.14.1 | A hitben erőtlent fogadjátok be, de ne azért, hogy vélekedéseiről vitatkozzatok.
Rom.14.2 | "Némely ember azt hiszi, hogy mindent megehet; a hitben erőtlen pedig csak főzeléket eszik."
Rom.14.3 | "Aki mindent megeszik, ne nézze le azt, aki nem eszik meg mindent; viszont aki nem eszik meg mindent, ne ítélje meg azt, aki mindent megeszik, mert az Isten őt is befogadta."
Rom.14.4 | Ki vagy te, hogy megítéled a más szolgáját? Tulajdon urának áll vagy esik, de meg fog állani, mert az Úr megerősítheti, hogy megálljon.
Rom.14.5 | "Ez az egyik napot különbnek tartja a másiknál; az pedig minden napot egy formának tart. Minden ember legyen teljesen bizonyos a maga meggyőződése felől."
Rom.14.6 | Aki az egyik napot a másiknál többre tartja, az Úrért teszi. És aki eszik, az Úrért eszik, mert hálát ad az Istennek, és aki nem eszik, az Úrért nem eszik és hálát ad az Istennek.
Rom.14.7 | Mert közülünk senki sem él önmagának és senki sem hal önmagának.
Rom.14.8 | "Mert ha élünk, az Úrnak élünk; ha meghalunk, az Úrnak halunk meg. Ezért akár élünk, akár meg halunk, az Úréi vagyunk."
Rom.14.9 | Mert azért halt meg és elevenedett meg Krisztus, hogy mind holtakon, mind élőkön uralkodjék.
Rom.14.10 | Te pedig miért ítéled meg a te atyádfiát? Te meg miért nézed le a te atyádfiát? Hiszen mindnyájan odaállunk majd Isten ítélőszéke elé.
Rom.14.11 | Mert meg van írva: Élek én, szól az Úr, hogy meg fog előttem hajolni minden térd és minden nyelv az Istent magasztalja.
Rom.14.12 | Azért mindegyikünk maga ad majd számot magáról az Istennek.
Rom.14.13 | Ezért többé ne ítélkezzünk egymás fölött, hanem inkább úgy ítéljetek, hogy ne adjatok okot atyátokfiainak megütközésre vagy megbotránkozásra.
Rom.14.14 | "Tudom és meg vagyok győződve az Úr Jézusban, hogy semmi sem tisztátalan ön magában; hanem bármi annak tisztátalan, aki tisztátalannak tartja azt."
Rom.14.15 | Mert ha a te atyádfia az ételed miatt megszomorodik, többé nem jársz el szeretettel. Ne döntsd romlásba ételeddel azt, akiért Krisztus meg halt.
Rom.14.16 | Ne engedjétek azért, hogy legszentebb javatokat káromolják.
Rom.14.17 | Mert az Isten országa nem evés, nem ivás, hanem igazság, békesség és Szentlélek által való öröm.
Rom.14.18 | Mert aki ebben szolgál Krisztusnak, az kedves Isten előtt és az emberek megbecsülik.
Rom.14.19 | Azért tehát törekedjünk azokra, amik a békességre és egymás építésére valók.
Rom.14.20 | Ne rontsd le az ételért az Isten munkáját. Minden tiszta ugyan, de rossz annak az embernek, aki botránkozással eszik.
Rom.14.21 | "Jó nem enni húst és nem inni bort, sem semmit nem tenni, amiben atyádfia megütközik. (A 21. vers végén egyes kéziratokban még ez olvasható; vagy megbotránkozik vagy erőtelen.)"
Rom.14.22 | A te hitedet őrizd meg Isten előtt magadnak. Boldog, aki nem ítéli el magát abban, amit helyesel.
Rom.14.23 | Aki pedig kételkedik, ha eszik, elítéltetett, mert nem hitből teszi. Ami pedig nincs hitből, bűn az.

Rom.15.1 | Tartozunk pedig mi az erősek, hogy az erőtlenek gyengeségeit hordozzuk és ne magunknak kedvezzünk.
Rom.15.2 | Mindegyikünk tudniillik az ő fele barátjának kedvezzen, annak javára, építésére éljen.
Rom.15.3 | Mert Krisztus sem kedvezett magának, hanem amint meg van írva: Gyalázóid gyalázásai hullottak rám.
Rom.15.4 | Mert mindaz, ami régen megíratott, a mi tanulságunkra íratott meg, hogy állhatatosság által és az Írások vigasztalása által reménységünk legyen.
Rom.15.5 | Az állhatatosság és vigasztalás Istene pedig adja meg nektek, hogy közöttetek egyetértés legyen egymás iránt a Krisztus Jézus szerint,
Rom.15.6 | hogy egy szívvel, egy szájjal dicsőítsétek az Istent és a mi Urunk Jézus Krisztusnak Atyját.
Rom.15.7 | Azért fogadjátok be egy mást, amint Krisztus is be fogadott minket az Isten dicsőségére.
Rom.15.8 | Ezt pedig úgy értem, hogy Krisztus szolgájává lett a zsidóknak, hogy megmutassa az Isten igaz-voltát, és megerősítse az atyáknak tett ígéreteket.
Rom.15.9 | A pogányok pedig irgalmáért dicsőítik az Istent, amint meg van írva: Magasztallak azért téged a pogányok között, és dicséretet éneklek a te nevednek.
Rom.15.10 | És ismét azt mondja: Őrüljetek, ti pogányok, az ő népével együtt.
Rom.15.11 | És ismét: Dicsérjétek az Urat, mind ti pogányok, és magasztalják őt mind a népek.
Rom.15.12 | "Ésaiás pedig így szól: Lesz Isainak sarja, aki fel is kel, hogy uralkodjék a pogányokon; benne reménykednek a pogányok."
Rom.15.13 | A reménység Istene pedig töltsön be titeket minden örömmel és békességgel a hit által, hogy bővölködjetek a reménységben a Szentlélek ereje által.
Rom.15.14 | Meg vagyok pedig győződve magam is felőletek, atyámfiai, hogy telve vagytok minden jósággal, telve minden ismerettel, úgyhogy egymást inteni is tudjátok.
Rom.15.15 | Itt-ott mégis merészebben írtam nektek, atyámfiai, mintegy emlékeztetve titeket arra a kegyelemre, amelyben Isten engem avégre részesített, hogy
Rom.15.16 | a Jézus Krisztus szolgája legyek a pogányok között, így végzem az Isten evangéliumának szent szolgálatát, hogy a pogányok áldozata kedves és a Szentlélek által megszentelt legyen.
Rom.15.17 | Dicsekedhetem tehát a Krisztus Jézusban az Istenért végzett munkámmal.
Rom.15.18 | Mert nem merek semmiről se beszélni, amit nem Krisztus cselekedett volna általam a pogányok megtérítésére, szóval és tettel,
Rom.15.19 | jelek és csodák ereje által, a Lélek ereje által úgyannyira, hogy Jeruzsálemtől és környékétől kezdve Illiriáig betöltöttem a Krisztus evangéliumának szolgálatát.
Rom.15.20 | Becsületbeli dolognak tartottam azonban, hogy az evangéliumot ne hirdessem ott, ahol Krisztus neve már felhangzott, hogy idegen alapra, ne építsek,
Rom.15.21 | "ha nem amint megíratott: Azok látják meg, akiknek ő felőle nem adtak hírt; és akik nem hallották, azok értik meg. (A 21. vers végén egyes kéziratokban még ez olvasható: vagy megbotránkozik vagy erőtelen.)"
Rom.15.22 | Ezért gyakran akadályozva is voltam a hozzátok való menetelben,
Rom.15.23 | most pedig, mivel már nincs munkamezőm e tartományokban és sok esztendő óta vágyódom arra, hogy elmehessek hozzátok,
Rom.15.24 | ha Hispániába utazom, meglátogatlak titeket. Mert remélem, hogy átutazóban meg láthatlak, és ti majd elsegítetek oda, ha előbb valamennyire felüdültem köztetek.
Rom.15.25 | Most pedig Jeruzsálembe indulok a szentek szolgálatára.
Rom.15.26 | Macedónia és Ahája ugyanis jónak látta, hogy némi gyűjtést rendezzenek a jeruzsálemi szentek között levő szegényeknek.
Rom.15.27 | Mert jónak látták és tartoznak is vele. Mert ha a pogányok azok lelki javaiban részesültek, viszont ők is tartoznak nekik szolgálni földi javaikkal.
Rom.15.28 | Ha tehát ezt majd elvégzem, és nekik a gyűjtött összeget átadom, titeket útba ejtve, megyek át Hispániába.
Rom.15.29 | És tudom, hogy mikor hozzátok megyek, Krisztus evangélioma áldásának teljességével érkezem oda.
Rom.15.30 | Kérlek pedig titeket, atyámfiai, a mi Urunk Jézus Krisztusra és a Lélek szeretetére, imádságaitokban tusakodjatok velem együtt énérettem az Isten előtt,
Rom.15.31 | hogy megszabaduljak a hitetlen júdeaiaktól, és hogy a jeruzsálemi szolgálatom kedves legyen a szentek előtt,
Rom.15.32 | hogy örömmel mehessek hozzátok az Isten akaratából és veletek együtt megújuljak
Rom.15.33 | A békességnek Istene pedig legyen mindnyájatokkal. Ámen.

Rom.16.1 | Ajánlom nektek Fébét, a mi testvérünket, aki a kenkreai gyülekezet szolgálóleánya,
Rom.16.2 | hogy fogadjátok őt az Úrban szentekhez illően és legyetek segítségére, ha valami dologban rátok szorul. Mert ő is sokaknak volt a segítője, nekem magamnak is.
Rom.16.3 | Köszöntsétek Priszkát és Akvílát, akik nekem munkatársaim a Krisztus Jézusban,
Rom.16.4 | akik énérettem életüket kockáztatták, akiknek nemcsak én tartozom hálával, hanem a pogányok minden gyülekezete is.
Rom.16.5 | És köszöntsétek azt a gyülekezetet, amely az ő házukban van. Köszöntsétek szeretett Epenétusomat, aki Ázsia tartományában először lett Krisztusban hívővé.
Rom.16.6 | Köszöntsétek Máriát, aki sokat munkálkodott érettetek.
Rom.16.7 | Köszöntsétek Andronikust és Juniást, az én rokonaimat és fogolytársaimat, akiknek jó hírük van az apostolok között s akik nálam is előbb lettek Krisztus híveivé.
Rom.16.8 | Köszöntsétek Ampliátust, akit szeretek az Úrban.
Rom.16.9 | Köszöntsétek Orbánt, munkatársunkat a Krisztusban és az én szeretett Sztáhisomat.
Rom.16.10 | Köszöntsétek Apellest, Krisztus kipróbált hívét. Köszöntsétek az Arisztobulus házanépéből valókat.
Rom.16.11 | Köszöntsétek Heródiont, az én rokonomat. Köszöntsétek a Nárcisszus házanépéből azokat, akik az Úrban vannak.
Rom.16.12 | Köszöntsétek Trifénát és Trifószát, akik munkálkodnak az Úrban. Köszöntsétek a szeretett Perzist, aki sokat munkál kodott az Úrban.
Rom.16.13 | Köszöntsétek Rúfust, aki ki választatott az Úrban és az ő anyját, aki nekem is anyám.
Rom.16.14 | Köszöntsétek Aszinkritust, Flegont, Hermest, Pátrobást, Hermást és a velük levő atyafiakat.
Rom.16.15 | Köszöntsétek Filológust és Júliát, Néreust és az ő nőtestvérét, Olimpást, valamint a velük levő összes szenteket.
Rom.16.16 | Köszöntsétek egymást szent csókkal. Köszöntenek titeket Krisztus összes gyülekezetei.
Rom.16.17 | Intelek pedig titeket, atyámfiai, vigyázzatok azokra, akik szakadásokat és botránkozásokat okoznak azzal a tanítással szemben, amelyet tanultatok.
Rom.16.18 | Ezektől forduljatok el. Mert az ilyenek nem a mi Urunknak a Krisztusnak szolgálnak, hanem csak a hasuknak, és nyájas beszéddel meg hízelgéssel meg csalják a romlatlanok szívét.
Rom.16.19 | Mert a ti engedelmességtek híre mindenkihez eljutott, örülök tehát nektek. De azt akarom, hogy bölcsek legyetek a jóban, a rosszban pedig ártatlanok.
Rom.16.20 | A békességnek Istene pedig hamarosan összetöri a Sátánt lábatok alatt. A mi Urunk Jézus Krisztus kegyelnie legyen veletek!
Rom.16.21 | Köszönt titeket Timótheus, az én munkatársam és Lucius, Jázon és Szózipater, az én rokonaim.
Rom.16.22 | Köszöntelek titeket én, Tercius, aki ezt a levelet le írtam.
Rom.16.23 | Köszönt titeket Gájus, aki nekem és az egész gyülekezetnek házi gazdája. Köszönt Erásztus, a város pénztárosa,és Kvártus atyánkfia.
Rom.16.24 | A mi Urunk Jézus Krisztus kegyelme legyen mindnyájatokkal! Ámen.
Rom.16.25 | Annak pedig, aki megerősíthet titeket az én evangéliumom és a Jézus Krisztusról szóló igehirdetés alapján, annak a titoknak kijelentése alapján, amelyet Isten öröktől fogva hallgatással titokban tartott,
Rom.16.26 | most azonban az örökké való Isten rendelése szerint a prófétai írások által nyilvánvalóvá lett és hitbeli engedelmesség végett minden népnek tudomására adatott:
Rom.16.27 | neki, az egyedül bölcs Istennek, legyen dicsőség a Jézus Krisztus által örökkön-örökké. Ámen.
