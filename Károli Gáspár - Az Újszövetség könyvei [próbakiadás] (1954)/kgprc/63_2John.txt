2John.1.1 | A presbiter a kiválasztott Asszonynak és az ő gyermekeinek, akiket én igazán szeretek — és nemcsak én, hanem mindenki, aki megismerte az igazságot, —
2John.1.2 | az igazságért, amely megmarad bennünk és velünk lesz mindörökké:
2John.1.3 | kegyelem, irgalom, békesség legyen velünk az Atya Istentől és az Úr Jézus Krisztustól, az Atyának Fiától, igazságban és szeretetben.
2John.1.4 | Nagyon örültem, hogy olyanokat találtam gyermekeid között, akik igazságban járnak úgy, ahogy az Atya parancsolta.
2John.1.5 | És most kérlek téged, Asszonyom, nem mintha új parancsolatot írnék neked, hanem azt, amelyet kezdettől fogva vettünk, hogy szeressük egymást!
2John.1.6 | És ez a szeretet, hogy járjunk az ő parancsolatai szerint. Ez a parancsolat, amint kezdettől fogva hallottátok, hogy abban járjatok.
2John.1.7 | Mert sok hitető jött a világra, akik nem vallják, hogy Jézus Krisztus testben jött el. Ez a hitető és az antikrisztus.
2John.1.8 | Vigyázzatok magatokra hogy el ne veszítsétek munkánk gyümölcsét, hanem teljes jutalmat nyerjetek.
2John.1.9 | Mindannak, aki nem marad meg a Krisztus tanításában, hanem azon túlmegy, nincs Istene. Aki megmarad a tanításban, mind az Atya, mind a Fiú az övé.
2John.1.10 | Ha valaki hozzátok megy és ezt a tanítást nem viszi közétek, ne fogadjátok be házatokba és ne köszöntsétek,
2John.1.11 | mert aki köszönti, részes az ő gonosz cselekedeteiben.
2John.1.12 | Sok írnivalóm volna ugyan nektek, de nem akartam papiroson és tintával írni, remélem azonban, hogy eljutok hozzátok és szemtől-szembe beszélhetünk, hogy a mi örömünk teljes legyen.
2John.1.13 | Köszöntenek téged a te kiválasztott nőtestvéred gyermekei.
