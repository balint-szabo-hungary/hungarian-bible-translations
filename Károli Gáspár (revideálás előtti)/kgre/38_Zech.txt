Zech.1.1 | Dáríus második esztendejének nyolczadik hónapjában szóla az Úr Zakariásnak a Barakiás fijának, ki Iddó Próféta fija vala, mondván:
Zech.1.2 | Megharagudt volt az Úr felette igen a ti atyáitokra.
Zech.1.3 | Ezt mondjad azért nékik: Ezt mondja a Seregeknek Ura: Térjetek én hozzám, ezt mondja a Seregeknek Ura; és ti hozzátok térek, azt mondja a Seregeknek Ura.
Zech.1.4 | Ne legetek oylan, mint a ti atyáitok: mert ez előtt való Próféták kiáltottak nékik, mondván: Ezt mondja a Seregeknek Ura: Térjetek meg, kérlek, a ti gonosz útaitokról és gonosz cselekedeteitekről: de nem fogadtak szót, és nem figyelmeztek én hozzám, azt mondja az Úr.
Zech.1.5 | Hol vagynak a ti atyáitok? és a Próféták? mind örökké élnek é?
Zech.1.6 | De az én beszédim és az én végezésim, mellyeket az én szolgáimnak a Prófétáknak megparancsoltam, valyon nem teljesedtek é bé a ti atyáitokon? mert még megtérvén azt mondották: A mint gondolta vala a Seregeknek Ura, hogy mi velünk cselekedjen, a mi útaink és cselekedetink szerint: ugy cselekedett velünk.
Zech.1.7 | A tizennegyedik hónapnak (mellyet Sebátnak neveznek) huszonnegyedik napján, Dáríusnak második esztendejében, szóla az Úr Zakariásnak a Barakiás fijának, ki Iddó Próféta fija vala, mondván:
Zech.1.8 | Látám éjszaka, és ímé egy férjfiú ül vala veres lovon: és áll vala a mirtusfák között, mellyek valának mély helyen: és az ő háta megett valának vers lovak, tarkák és fejérek.
Zech.1.9 | És mondék én: Mit akarnak ezek Uram? Felele nékem amaz Angyal, a ki engemet megszólita: Én megmondom néked, mit akarnak ezek.
Zech.1.10 | Akkor felelvén ama férjfiú, a ki áll vala a mirtusfák között, monda: ezek, a kiket az Úr küldött, hogy béjárják e földet.
Zech.1.11 | És felelvén az Úr Angyalának, ki a mirtusfák között áll vala, mondának: Eljártuk a földet, és ímé az egész föld nyugszik, és nagy bátorságban vagyon.
Zech.1.12 | Akkor szolván az Úr Angyala, monda: Óh Seregeknek Ura! meddig nem könyörülsz te a Jérusálembelieken és a Júdának városin, mellyek ellen haragudtál immár hetven esztendőktől fogva.
Zech.1.13 | Felele pedig a Seregeknek Ura az Angyalnak, a ki én velem szól vala, jó beszédeket és vigasztaló szókat.
Zech.1.14 | annakokáért megparnacoslá nékem az Angyal, a ki én velem szól vala: Kiálts, ezt mondván: Ezt mondja a Seregeknek Ura: Szeretem én Jérusálemet és Siont nagy buzgóságos szeretettel.
Zech.1.15 | De nagy haraggal haragszom e bátorságban élő népek ellen: mert én kevéssé haragudtam vala az én népemre, ők pdig kegyetlenül cselekedtek velek.
Zech.1.16 | Annakokáért ezt mondja az Úr: Megtértem a Jérusálem városához kegyelmesen, az én házam megépittetik abban, ezt mondja a Seregeknek Ura, és kinyujtatik a mérő linea Jérusálemen.
Zech.1.17 | Mégis kiálts, mondván: Ezt mondja a Seregeknek Ura: Még az én városim felette bővölködni fognak sok jókkal, minekutánna az Úr Siont ismég megvigasztalja, és Jérusálemet ismét magához veszi.
Zech.1.18 | És felemelvén az én szemeimet, láték, és ímé négy szarvak valának.
Zech.1.19 | És mikor kérdeném az Angyaltól, a ki én velem szól vala: Micsodák ezek? monda nékem: Ezek a szervak, mellyek elhányták Júdát, Izráelt és Jérusálemet.
Zech.1.20 | Azután mutata nékem az Úr négy kovácsokat.
Zech.1.21 | És mikor kérdeném: Mit akarnak ezek cselekedni? Felelvén monda: ezek a szarvak, mellyek elhányták Júdát, annyira, hogy senki fejét fel ne emelhetné: e kovácsok pedig eljöttek, hogy azokat elrettentsék, hogy e pogánynak szarvaikat lerontsák, kik szarvat emeltek vala Júda földe ellen, hogy azt elrontanák.

Zech.2.1 | Felemelvén ismét az én szemeimet, láték, és ímé egy férjfiú vala; kinek kezében vala egy mérő kötél.
Zech.2.2 | És mondék: Hová mégy? És felele nékem: Hogy megmérjem Jérusálemet! és meglássam mind szélit, mind hosszát.
Zech.2.3 | És ímé amaz Angyal, a ki én velem szól vala, kijöve; és más Angyal is kijöve annak eleibe.
Zech.2.4 | És monda annak: Fuss el, szólj e gyermeknek, mondván: Jérusálemet kerités nélkűl kezdik lakni, az ő benne való embereknek és barmoknak sokságok miatt.
Zech.2.5 | Én pedig, ezt mondja az Úr, lészek néki tűzfal köröskörűl, és dicsőségére lészek néki ő közepette.
Zech.2.6 | No, no! fussatok ki északnak földéből, ezt mondja az Úr; mivelhogy az égnek négy széle felé elhánytalak titeket, ezt mondja az Úr.
Zech.2.7 | Oh Sion, szabaditsd ki te is magadat, ki lakozol a Bábel leányánál.
Zech.2.8 | Mert ezt mondja a Seregeknek Ura: A dicsőség után elküld engem a pogányokhoz, kik titeket megfosztottak: mert a ki titeket bánt, az ő szeme fényét bántja.
Zech.2.9 | Mert ímé én felemelem az én kezemet ő ellenek, és lésznek önnön szolgáiknak prédájokká: és megtudjátok: hogy a Seregeknek Ura bocsátott engemet.
Zech.2.10 | Örülj és örvendezz Sion leánya; mert ímé én elmegyek és lakozom te közötted, ezt mondja az Úr.
Zech.2.11 | Ez sok pogánynépek adják az napon magokat az Úrhoz, és lésznek én népem; és mikor lakozom te közötted, akkor megtudod, hogy a Seregeknek Ura küldött engemet tehozzád.
Zech.2.12 | És örökségűl birja az Úr Júdát az ő örökségét a szent földön, és ismét magához veszi Jérusálemet.
Zech.2.13 | Hallgasson minden test az Úr előtt: mert felkél az ő szentséges lakhelyéből.

Zech.3.1 | Azután mutatá nékem az Angyal Jósuát a Főpapot, hogy állana az Úrnak Angyala előtt, kinek a Sátán áll vala jobbkeze felől, hogy ellenkeznék ő vele.
Zech.3.2 | És monda az Úr a Sátánnak: Dorgáljon meg téged Sátán, az Úr: dorgáljon meg, mondom, téged az Úr, ki Jérusálemet magának választotta; avagy nem ollyan é ez, mint e tűzből kiragadott üszög?
Zech.3.3 | Jósua pedig öltöztetett vala szennyes ruhákban, és áll vala az Angyal előtt.
Zech.3.4 | És szóla az Angyal, és monda azoknak, kik előtte állanak vala, mondván: Vegyétek le ő róla a szennyes ruhákat: és monda ő néki: Ímé elvettem a te álnokságodat, és új ruhákba öltöztettelek téged.
Zech.3.5 | És mondék: Tégyenek az ő fejébe tiszta papsüveget; Tőnek annakokáért az ő fejébe tiszta papsüveget, minekutánna felöltöztették volna őtet ruhákba, az Úrnak Angyala pedig ott áll vala.
Zech.3.6 | És esküvéssel fogadá az Úrnak Angyala Jósuának, ezt mondván:
Zech.3.7 | Ezt mondja a Seregeknek Ura: Ha az én útaimban járandasz, és ha az én parancsolatimat megőrizénded; te is itélője lészesz az én házamnak, sőt annakfelette őrizője lészesz az én pitvarimnak, és megengedem néked, hogy ez én előttem állók között járj.
Zech.3.8 | Halld meg te Jósua Főpap, és a te barátid, kik te előtted ülnek: mert ezek csudálatos férjfiak: Ímé én előhozom az én szolgámat a CSEMETÉT.
Zech.3.9 | Mert ímé egy kő lészen, mellyet én helyheztetek Júsua előtt, és ez egy kőnek hét szemei lésznek, és én faragom annak faragásit, azt mondja a Seregeknek Ura: és elveszem e földnek álnokságát egy napon.
Zech.3.10 | Az napon, azt mondja a Seregeknek Ura, kiki mind hivja az ő felebarátját a szőlőtő alá és a figefa alá.

Zech.4.1 | És megtére az Angyal, a ki én velem szól vala, és felkölte engemet, mint a kit álmából felköltenek.
Zech.4.2 | És monda nékem: Mit látsz te? és mondék: Ímé egy mérő arany gyertyatartót látok, mellynek a tetején vagyon az ő tányéra: és azon hét szövétnekek, és hét töltsérek a hét szövétnekekre, mellyek vagynak a gyertyatartónak tetején.
Zech.4.3 | És két olajfák a gyertyatartó mellett, egyik a tányéron jobbkéz felől, a másik balkéz felől.
Zech.4.4 | És felelék és szólék az Angyalnak, a ki én velem szól vala, mondván: Micsodák ezek Uram?
Zech.4.5 | És felelvén az Angyal, a ki én velem szól vala, monda nékem: Avagy nem tudod é mik ezek? kinek mondék: Nem Uram!
Zech.4.6 | És felelvén szóla nékem, mondván: Ez az Úrnak beszéde Zorobábelhez, mondván: Nem erővel, sem hatalommal, hanem az én lelkem által, ezt mondja a Seregeknek Ura.
Zech.4.7 | Micsoda vagy te, óh nagy hegy, Zorobábel ellen? eloszlatol és térfölddé lészesz és felteszi Zorobábel a felső követ a népnek nagy háláadó kiáltsáával: Hála legyen, hála legyen Istennek!
Zech.4.8 | És szóla nékem az Úr, mondván:
Zech.4.9 | A Zorobábel kezei fundálták e házat, és az ő kezei végezik el; és megesméred, hogy a Seregeknek Ura küldött engemet ti hozzátok!
Zech.4.10 | Mert a kik ez épitésnek kicsiny kezdetit megutálták val, örvendezni fognak, és meglátják a Zorobábel kezében a mérő lineát. Ezek az Úrnak hét szemei, mellyek békerülik ez egész földet.
Zech.4.11 | És szólván mondék néki: Mit példáznak ím e két olajfák a gyertyatartó mellett, jobbkéz felől és balkéz felől?
Zech.4.12 | És másodszor is szólván, mondék néki: Mit példáznak ím e két olaj folyások, mellyek vagynak a két arany töltsérek között, mellyekből aranyszinü olaj foly ki?
Zech.4.13 | És szóla nékem mondván: Avagy nem tudod é mit példáznak ezek? és mondék: Nem tudom, Uram!
Zech.4.14 | Annakokáért monda: Ezek a két olaj források, mellyek az egész földnek Uránál megmaradnak.

Zech.5.1 | Azután ismét felemelvén az én szemeimet, látám, hogy ímé egy könyv repül vala az égen.
Zech.5.2 | És mikor azt mondaná nékem: Mit látsz te? és én mondék? Látok egy repülő könyvet, mellynek hossza húsz sing, és széle tíz sing.
Zech.5.3 | És monda nékem: Ez az átok, melly ez egész földnek szinére kimegyen: mert valaki oroz e nemzetségben, mint másban, megbüntettetik: és valaki hamisan esküszik e nemzetségben, mint másban, megbüntettetik.
Zech.5.4 | És kibocsátom ezt az átkot, ezt mondja a Seregeknek Ura, és bémegyen a lopónak házába, és annak házába, a ki hamisan esküszik az én nevemre, és megmarad annak házában, és megemészti azt, annak fáit és köveit.
Zech.5.5 | És előjövén az Angyal, a ki én velem szól vala, monda nékem: Emeld fel a te szemeidet és lásd meg micsoda ez, a mi eljő?
Zech.5.6 | És mondék: Micsoda ez? ő pdig monda: A mi előjő, nem egyébb, hanem mérték. És monda: Ez az ő szemek ez egész földön.
Zech.5.7 | És ímé egy darab szélesen kivert ón forog vala az égen, és egy asszony ül vala a mértéknek közepiben.
Zech.5.8 | És monda: Ez az istentelenség; és veté azt a mértékben közepire, és vetéa darab ónat a mértéknek szájára.
Zech.5.9 | És felemelvén az én szemeimet, látám, és ímé két asszonyok jövének elő, és azoknak szárnyaikban szél vala, és szárnyaik olyanok valának mint az eszterágnak szárnyai, és felemlék a mértéket az ég és a föld közzé.
Zech.5.10 | És mondék az Angyalnak, a ki velem szól vala: Hová viszik ezek a mértéket?
Zech.5.11 | És felele nékem: Hogy házat épitsenek annak a Sineár földén: és letétetik és megerősittetik ott az ő fundamentomán.

Zech.6.1 | És fordulván felemelém szemeimet, és látám, és ímé négy szekerek jőnek vala ki, két hegyek közzűl, és azok a hegyek érczhegyek valának.
Zech.6.2 | az első szekérben veres lovak valának, a másidok szekérben fekete lovak.
Zech.6.3 | A harmadik szekérben fejér lovak, és a nagyedik szekérben tarka lovak, erősek.
Zech.6.4 | És szólván, mondék az Angyalnak, a ki velem szól vala: Micsodák ezek Uram?
Zech.6.5 | És felelvén az Angyal, monda nékem: Ezek az egeknek négy szelei, mellyek kijőnek a helyekből, a hol szoktal állani az egész földnek Ura előtt.
Zech.6.6 | A melly szekérben a fekete lovak vagynak, mennek északnak földére, a fejér lovak azok után mennek, és a tarka lovak a délnek földére mennek.
Zech.6.7 | Az erősek kijövének, és kivánák eljárni e földet; és monda az Isten: Menjetek el, járjártok el e földet; és eljárák e földet.
Zech.6.8 | És előhiván engemet, szóla én velem, mondván: Láthatsza, a kik kimenének az északnak földére, az én haragomat megcsendesiték az északnak földén.
Zech.6.9 | És szóla az Úr nékem, mondván:
Zech.6.10 | Végy a számkivetésből haza jöttektől, tudniillik Heldaitól, Tóbiástól, és Jedájától, és menj el te azon napon, menj el, mondom, a Sefániás fijának, Jósiának házhoz, kik Babilóniából szabadultak.
Zech.6.11 | Végy, mondom, ezektől ezüstöt és aranyat, és csinálj koronákat, és tégyed a Jehosadák fijának Jósuának a Főpapnak fejére.
Zech.6.12 | És szólj néki, mondván: Ezt mondja a Seregeknek Ura: Ímé egy férjfiú, kinek neve CSEMETE, az ő helyéből származik, és az Úr templomát megépiti.
Zech.6.13 | És ő épiti meg az Úr templomát, és ő dicsőségesen lészen, és ülvén uralkodik az ő székiben, és Pap is lészen az ő székiben, és békesség tanácsa lészene kettő között.
Zech.6.14 | És legyenek a koronák Hélemnek, Tóbiásnak, Jedájának és Hénnek a Sefániás fijának emlékezetül az Úr templomában.
Zech.6.15 | És a messziről valók eljőnek, és épitenek az Úr templomában, és megtudjátok, hogy a Seregeknek Ura küldött engemet ti hozzátok, és meglészen ez, ha valóban hallgatjátok a ti Uratoknak Istenteknek szavát.

Zech.7.1 | És Dáríus Királynak negyedik esztendejében, a kilenczedik hónak, melly Kislevnek neveztetik, negyedik napján, szóla az Úr Zakariásnak.
Zech.7.2 | Minekutánna a nép küldötte volna az Isten templomához, Sarézert és Régem-Méleket több társaival egybe, az Úr orczájának engesztelésére.
Zech.7.3 | És hogy megmondanák a Papoknak kik a Seregeknek Urának házában valának, és a Prófétáknak illyen szókkal: Avagy sirjak é mégis minden ötöd hónapban, és böjtöljek é, a mint cselekedtem ennyi esztendőtől fogva?
Zech.7.4 | És szóla a Seregeknek Ura nékem, ezt mondván:
Zech.7.5 | Mond meg e földnek minden népének, és a Papoknak, mondván: Mikor böjtöltetek és sirtatok az ötödik és hetedik hónapban, és e hetven esztendőkben, valyon böjtölvén nékem böjtöltetek é?
Zech.7.6 | És mikor ettetek és ittatok, valyon nem ti magatoknak ettetek és ittatok é?
Zech.7.7 | Avagy nem ezenek voltak é a beszédek, mellyeket szólott az Úr az előbbi Próféták által, mikor még Jérusálem csendes és gazdag volna, és az ő körülte való városok, dél felől való része, és a mezőségnek tartománya nyugodalomban volna.
Zech.7.8 | És szóla az Úr Zakariásnak mondván:
Zech.7.9 | Igy szólott vala a Seregeknek Ura, mondván: Igaz itéletet tégyetek, irgalmasságot és könyörületességet cselekedjen kiki az ő felebarátjával.
Zech.7.10 | Az özveget és árvát, a jövevényt és a szegényt meg ne nyomoritsátok; és senki az ő szivében felebarátja ellen való gonoszról ne gondolkodjék.
Zech.7.11 | És nem akarák hallgatni, és háttal fordulának Istenhez és füleikeet bédugák, hogy ne hallának.
Zech.7.12 | És adamáskővé tevék az ő sziveket, hogy ne hallanák a törvényt és a beszédeket, mellyeket a Seregeknek Ura az ő lelke által küldött vala, az ő előbbi Prófétái által; és lőn felette igen nagy harag reájok a Seregeknek Urától.
Zech.7.13 | Annakokáért miképen hogy én kiáltottam, és nem hallák meg: azonképen kiáltottak, és nem hallgattam meg, ezt mondja a Seregeknek Ura;
Zech.7.14 | Hanem mintegy forgószéllel, elszélesztettem őket minden pogánynépek közzé, mellyeket nem esmértek és a föld elpusztult ő utánnok, annyira hogy senki azon által ne menne vagy megtérne, és a kivánatos földet pusztává tevék.

Zech.8.1 | És szóla a Seregeknek Ura, ezt mondván:
Zech.8.2 | Ezt mondja a Seregeknek Ura: Nagy busulással megbusultam a Sionért, és nagy haraggal megharagudtam érette.
Zech.8.3 | Ezt mondja az Úr: Megértem Sionhoz, és lakozom Jérusálemnek közepette; és neveztetik Jérusálem igazság városának, és a Seregeknek Urának hegye, szent hegynek.
Zech.8.4 | Igy szóla a Seregeknek Ura: Még lakozinak a vén férjfiak és vén asszonyok Jérusálemnek utczáin, és a férjfiúnak pálcza lészen kezében, az ő vénsége miatt.
Zech.8.5 | És a városnak utczái teljesek lésznek férjfiú gyermekekkel és leányzókkal, kik annak utczáin játszódnak.
Zech.8.6 | Ezt mondja a Seregeknek Ura: Ha ez csuda lészen a maradék népnek szemei előtt az napokban, valyon az én szemeim előtt is csuda lészen é? ezt mondja a Seregeknek Ura.
Zech.8.7 | Igy szóla Seregeknek Ura: Ímé én megszabaditom az én népemet, a napkelet és napnyugot földéről.
Zech.8.8 | És meghozom őket, és lakoznak Jérusálemben; és lésznek nékem én népem, és én lészek nékik Istenek tökéletességgel és igazsággal.
Zech.8.9 | Ezt mondja a Seregeknek Ura: Erősödjenek meg a ti kezeitek, néktek, kik halljátok e napokon e beszédeket a Prófétáknak szájokból, kik szóltak néktek a Seregeknek Urának ház a fundamentomának felvettetésének napjától fogva, hogy a templom megépittetnék.
Zech.8.10 | Mert e napoknak előtte sem az ember, sem a barom fáradságának nem volt semmi jutalma, és sem a kimenőnek, sem a béjövőnek semmi békessége nem volt a nyomoruság miatt, és minden embereket, kit-kit egymásra támasztottam.
Zech.8.11 | De most nem ugy cselekszem, mint az előtt való napokon az én népem maradékával, ezt mondja a Seregeknek Ura.
Zech.8.12 | Mert a ti vetéstek békességes lészen: a szőlő megtermi gyümölcsét, a föld is megadja az ő gyümölcsét, az egek az ő harmatjokat megadják és mind ezeket örökségül adom az én népem maradékának.
Zech.8.13 | És miképen átok alatt voltatok a pogánynépek között, óh Júda háza, és Izráel háza: azonképen megtartalak titeket, és áldottak lésztek. Ne féljetek, erősödjenek meg a ti kezeitek.
Zech.8.14 | Mert ezt mondja a Seregeknek Ura: Miképen elgondoltam vala, hogy veszedelmet hozzak reátok mikor a ti atyáitok engemet haragra ingerlettek volna, ezt mondja a Seregeknek Ura: és meg nem bántam.
Zech.8.15 | Azonképen megtérvén elgndoltam, hogy e napokon Jérusálemmel jót tegyek és Júdával; ne féljetek!
Zech.8.16 | Ezek a dolgok, a mellyeket cselekedjetek: Szóljon kiki igazságot az ő felebarátjával, igazságnak és békességnek törvényét szóljátok a ti kaputokban.
Zech.8.17 | És senki felebarátja ellen gonoszt szivében ne gondoljon, és a hazug esküvést ne szeressétek: mert mind ezek, a mellyeket én gyülölök, ezt mondja az Úr.
Zech.8.18 | És szóla a Seregeknek Ura nékem, mondván:
Zech.8.19 | Ezt mondja a Seregeknek Ura: A negyedik, az ötödik, a htedik és a tizedik hónapnak böjti Júda házának örömére fordul, vigasságára, és jó innepire. Azért szeressétek az igazságot és a békességet.
Zech.8.20 | Igy szól a Seregeknek Ura: Még lészen olly idő, mikor eljőnek a népek, és a nagy városoknak lakói.
Zech.8.21 | És egyik város lakói a másikéhoz mennek mondván: Menten menjünk el az Úr orczájának engesztelsére, és a Seregeknek Urának keresésére, én is elmegyek!
Zech.8.22 | És eljőnek sok népek, és hatalmas nemzetségek Jérusálembe a Seregeknek Urának keresésére, és az Úr orczájának engesztelésére.
Zech.8.23 | Ezt mondja a Seregeknek Ura: Az napoknban lészen, hogy megragadják tiz emberek minden nyelven való pogányok közzűl, megragadják, mondom, a Zsidó köntösének prémit, ezt mondván: elmegyünk veletek, mert hallottuk, hogy az Isten vagyon veletek!

Zech.9.1 | Az Úr fenyegető beszédének sulyossága a Kadrak földe ellen, és Damaskuson lészen a fenyitéknek nyugalma, minekutánna az embernek és az Izráel minden nemzetségének szeme az Úrhoz fordult.
Zech.9.2 | Még Hámát város is azon háatrban lészen: Tírus, Sidon is jóllehet igen okos:
Zech.9.3 | És erősséget épitett magának Tírus, és gyüjtöt ezüstöt mint a port, és aranyat mint az utczán való sárt.
Zech.9.4 | Ímé az Úr szegénnyé tészi őtet, és az ő tengeren való hatalmát megrontja, és tüz emészti meg őtet.
Zech.9.5 | Meglátja ezt Askalon, és megretten; Gáza is, és bánkódni fog felette igen, Akkaron is, mivelhogy megszégyenült az ő reménységében: és kivesz a Király Gázából, és Askolonban ember nem lakik.
Zech.9.6 | És laknak Azótusban idegenek, és elvesztem a Filiszteusoknak kevélységeket.
Zech.9.7 | És elvészem az ő szájokból az ártatlan vért, és kivonszom fogaik közzűl az ő utálatos ragadományokat; és a megmaradott nép az is a mi Istenünké lészen, és ollyan lészen mintegy Fejedelem Júdában és Akkaron úgy jár, mint a Jebuzeus.
Zech.9.8 | És tábort járok az én házam körül az ellenség ellen, az általmenő és megtérő ellenség ellen, és nem megyen többé rajtok által a kóborló: mert most látom szemeimmel az én népemnek nyomorúságát.
Zech.9.9 | Örülj erősen Sionnak leánya, örvendezz Jérusálemnek leánya: Ímé a te Királyod eljő tenéked, igaz és szabaditó ő: szegény és szamárháton ülő és nöstényszamárnak vemhén!
Zech.9.10 | És kivesztem a szekereket Efraimból, és a lovat Jérusálemből, a hadakozásravaló kézivet is kivesztem, és szól békességet a pogányoknak és az ő birodalma egyik tengertől fogva a másik tengerig, és az Eufrátes folyóviztől fogva, a földnek utolsó határáig lészen.
Zech.9.11 | Te is óh Sion leánya, a te veled való szövetségemnek vére által megszabaditottam a te foglyaidat a kútból, mellyben viz nem vala.
Zech.9.12 | Térjetek az erősséghez ti reménységnek foglyai! ma is mondom néktek, hogy kettős jótéteménnyel megajándékozlak tégedet;
Zech.9.13 | Mert Júdát magamnak mintegy kézívet felvetettem, és Efraimot megraktam, és felinditottam a te fijaidat Sion, a te fijaid ellen te pogány nemzet, és olyanná tettelek tégedet, mint az erős Óriásnak fegyvere.
Zech.9.14 | És megtetszik, hogy az Úr velek vagyon, és kimegyen kezéből az ő nyila mint a villámlás: és az Úr Isten kürtöt fuvall és déli forgószelekkel előjő.
Zech.9.15 | A Seregeknek Ura megoltalmazza őket, hogy békességgel egyenke, minekutánna meghódoltatják a parityának köveit, és igyanak és zajogjanak mint a bortól; megteljenek mint a csészék és mint az oltárnak szegeleti;
Zech.9.16 | És megoltalmazza őket az ő Urok Istenek az napon, mint a juhnak nyáját az ő népét, és mint a koronába tétetett drágakövek felemeltetnek az ő földén.
Zech.9.17 | Mert melly nagy az ő jótéteménye? és melly nagy az ő szépsége? a gabona az ifjakat, és a bor a leányokat megvidámitja.

Zech.10.1 | Kérjetek az Úrtól esőt alkalmatos időben, és az Úr felhőt szerez, és záporesőt ád néktek, és kinek-kinek füvet az ő mezejében;
Zech.10.2 | Mert a bálványok hazugságot szóltak, és a varázslók hamisságot láttak, és hazug álmokat láttak, hijábavalósággal vigasztaltak: azért mikor rabságra mennének mint a juhokbizonyságot tőnek arról, hogy nem volt pásztorok.
Zech.10.3 | A pásztorok ellen felgerjedett az én haragom, és meglátogatom a bakokat: mert meglátogatja a Seregeknek Ura az ő nyáját a Júda házát, és olyanokká tészi őket, mint az ütközetre felékesittetett lovat.
Zech.10.4 | Ő közzűlök támad szegelet, ő közzűlök támad szeg, és hadakozásra való kéziv, és támad ő közzűlök minden rovó is.
Zech.10.5 | És lésznek olly erősek, mint az Óriások, kik a harczon tapodják ellenségeket mint az útczákon lévő sárt, és harczolnak: mert az Úr vagyon ő velek és megszégyenülnek, a kik ő ellenek lovakra ülnek.
Zech.10.6 | És megerősítem a Júda házát, és a József házát megtartom, és haza hozom őket: mert megkönyörültem rajtok, és ollyanok lésznek, mintha meg sem vetettem volna őket: mert én vagyok az ő Urok Istenek, és meghallgatom őket.
Zech.10.7 | És az Efraim fijaik ollyanok lésznek mint az Óriások, és örül az ő szívek, mint kik a bortól örülnek, és az ő fijaik meglátják és örülnek, örvend az ő szívek az Úrban!
Zech.10.8 | Süvöltök én nékik, és egybegyüjtöm őket: mert megszabadítom őket; és megsokasulnak mint az előtt megsokasultak vala.
Zech.10.9 | És elszlesztem őket a népek között, és a messzevaló földekben megemlékeznek én rólam, és élvén az ő fijaikkal egybe, én hozzám, haza térnek.
Zech.10.10 | És haza hozom őket Égyiptom földéből, és Assiriából öszvegyüjtöm őket, és Gileádnak és Libánusnak földére hozom őket, és helyet sem találnak nékik.
Zech.10.11 | És a tengeren általmegyen az ostor, és megcsendesíti a tengernek habjait, és minden folyóvizeknek mélységek megszárad: és megtöretik Assiriának kevélysége, és Égyiptomnak ereje eltávozik.
Zech.10.12 | És megerősitem őket az Úrban, és az ő nevében járnak, ezt mondja az Úr.

Zech.11.1 | Nyisd meg a te kapuidat Libánusnak hegye, hogy a tüz megeméssze a te czédrusfáidat.
Zech.11.2 | Ordits te jegenyefa: mert leesett a czédrusfa: mert a fő népek elhullottak: orditsatok Básánnak tölgyfái: mert levágattatott az erős erdő!
Zech.11.3 | A pásztorok orditásoknak szava hallattatik; mert elkölt az erősségek; az oroszlánok orditásoknak szava hallattatik; mert elpusztult a Jordánnak kevélysége.
Zech.11.4 | Így szól az én Uram Istenem: Legeltessed az én megnyomorittatott juhaimat.
Zech.11.5 | Mellyeket az ő rajtok uralkodók megölnek, és azt állitják, hogy nem vétkeznek, és a kik őket eladják pénzen, ezt mondják: Áldott az Úr: mert meggazdagodtam! és a kik azokat legeltetik, semmit nékik nem kedveznek.
Zech.11.6 | Mert nem cselekeszem többé kegyyelmesen e földnek lakosival, ezt mondja az Úr: Hanem ímé én adok minden embert az ő felebarátja kezébe, és az ő Királya kezébe, és megrontják az ő földöket, és nem szabaditom meg őket azoknak kezekből.
Zech.11.7 | Azért én felvevém gondviselését a maradék megnyomorittatott juhoknak; tudniillik a nép szegényinek, és választék magamnak két pásztori pálczát, egyikét nevezém szépségnek, a másikat nevezém egyességnek, és ugy legeltettem a juhokat.
Zech.11.8 | És egy hónapon három pásztort bocsátottam el tőlök; mert megkeseredék az én lelkem az ő háláadatlanságokon; mivelhogy az ő lelkek is megutála engemet.
Zech.11.9 | És mondék: nem őrizlek én titeket; a ki halálra való haljon meg, és a kinek ki kell vágattatni, vágattassék ki; és a mellyek megmaradnak, egye meg kiki az ő társának húsát.
Zech.11.10 | És kezembe vevém az én vesszőmet, a szépség nevüt, és eltörém azt, hogy semmivé tenném az én szövetségemet, mellyet szerzettem vala mind e népekkel.
Zech.11.11 | És semmivé lőn az napon: és illyen módon eszekbe vevék a nyájnak szegényei, a kik engemet tisztelnek vala, hogy az Úr dolga volna az.
Zech.11.12 | És mondék nékik: Ha jónak tetszik néktek, adjátok meg az én szolgálatomnak jutalmát; hogyha nem tetszik, hagyjatok békét néki, és harmincz ezüstpénzt adának bérembe.
Zech.11.13 | És monda az Úr nékem: Vesd a fazekasra e nagy bért; a mellyre engemet becsültek: és vevém a harmincz ezüstpénzt, és vetém az Úr házába, hogy azt a fazekasnak adnák.
Zech.11.14 | És eltörém az én másik pálczámat is, az egyességnek pálczáját, hogy megoszlassam az atyafiúságot Júda és Izráel között.
Zech.11.15 | És monda az Úr nékem: Végy immár egy bolond pásztornak való táskát nyakadba.
Zech.11.16 | Mert imé én szerzek pásztort e földön, a ki azokat, mellyek a nyájból kiszakadtak, meg nem keresi, a gyengét ölébe nem veszi, a megromlottat meg nem gyógyitja, a melly békével vagyon, azt nem őrizi, a kövérinek húsával lakik, és azoknak körmeiket megrontja.
Zech.11.17 | Jaj a haszontalan pásztornak, a ki elhagyja a nyájat; fegyver következik annak karjára, és jobbszemére: az ő karja megszáradván megszárad, és az ő jobbszeme teljességgel kiapad!

Zech.12.1 | Az Úrnak terhes beszéde Izráel ellen: Ezt mondja az Úr, ki az egekeet kiterjesztette, és a földet fundálta, és az emberben a lelket teremtette.
Zech.12.2 | Ímé én Jérusálemet részegitő pohárrá tészem minden körűlte való népeknek: mind annak, a ki Júdának, mind annak, a ki Jérusálemnek ellensége lészen.
Zech.12.3 | És az napon tészem én Jérusálemet nehéz kővé minden népeknek, valaki vinni akarja azt, megszakad belé, jóllehet ő ellene gyülnek a földnek minden nemzetségei.
Zech.12.4 | Azon a napon, ezt mondja az Úr, megrémitek minden lovat, és megbolonditok minden lovagot, és szemeimet vetem Júdára, és a népeknek minden lovaikat megverem vaksággal;
Zech.12.5 | És ezt mondják a Júdának Fejedelmei: A mi erősségünk vagyon a Seregeknek Urában, az ő Istenekben!
Zech.12.6 | Azon a napon a Júda Fejedelmit fáknak megemésztő tűzhelyévé tészem, és olyanokká mint az égő üszög a kévék között, és mind jobb- mind balkézre megemésztenek minden népeket, és megmarad Jérusálem még az ő helyén Jérusálemben.
Zech.12.7 | És megoltalmazza az Úr Júdának sátorit, mint elein; azokáért nem dicsekedhetik a Dávid házának ékessége, és a Jérusálem lakosának ékessége Júda ellen.
Zech.12.8 | Azon a napon oltalma lészen az Úr Jérusálem lakosának, és ő közöttök a legalábbvaló, az napon hasonló lészen Dávidhoz, és a Dávid háza mint az Angyalok, és mint az Úr Angyala az ő orzcájok előtt.
Zech.12.9 | És azon a napon kész lészek elveszteni minden nemzetségeket, valamellyek Jérusálemre jőnek.
Zech.12.10 | És kiötnöm Dávidnak házára, és Jérusálemnek lakosira a kegyelemnek és a könyörületességnek lelkét és én reám tekintenek, a kit bosszúsággal illettek, és siratják őtet mint az ember szokta siratni egyetlenegy magzatját, és keseregnek ő rajta, mint szoktak keseregni elsőszülöttökön.
Zech.12.11 | Azon a napon nagy siralom lészen Jérusálemben, minémű volt Hadádrimmomban, a Megiddon mezején.
Zech.12.12 | És sir a föld, minden cselédek külön; a Dávid házának cselédje külön, és az ő feleségeik külön; a Nátán házának cselédje külön; és az ő feleségeik külön;
Zech.12.13 | A Lévi házának cselédje külön, és az ő feleségeik külön: a Sémei cselédje külön, és az ő feleségeik külön.
Zech.12.14 | Minden maradék cselédek, minden cselédek külön, és az ő feleségeik külön.

Zech.13.1 | Azon a napon kutfő fakad a Dávid házának és a Jérusálem lakosainak, az ő bűnökből való tisztulásokra és megmosódásokra.
Zech.13.2 | És lészen azon a napon, ezt mondja a Seregeknek Ura, kivesztem a bálványoknak neveket a földről és soha többé emlékezetben nem lésznek; sőt még az ő hamis Prófétáikat is, és a fertelmes lelket kiszaggatom e földről.
Zech.13.3 | És lészen ez, hogy mikor valkai prófétál többé, ezt mondja annak az ő attya és annya, a kik azt e világra szülték; Nem élsz: mert hazugságot szóltál az Úr nevében! és általverik azt az ő attya és annya, a kik azt szülték: mivelhogy prófétált:
Zech.13.4 | És azon a napon megszégyenülnek a Próféták, kiki az ő látása miatt, mikor prófétál, és nem öltöznek szőrös ruhába, hogy hazudjanak:
Zech.13.5 | Hanem ezt kezdi mondani: Nem vagyok én Próféta; szántóvető ember vagyok én, és az emberek engem gyermekségemtől fogva barom pásztorságban neveltek.
Zech.13.6 | És ha valaki kérdi tőle: Micsoda kékek ezek a te kezeiden? azt feleli: Az én barátim házokban verének meg engem!
Zech.13.7 | Fegyver, serkenj fel az én pásztorom ellen, és férjfiú ellen, ki nékem társam, ezt mondja a Seregeknek Ura: Verd meg a pásztort, és eloszolnak a juhok, és forditom kezemet az én kicsinyimre.
Zech.13.8 | És lészen az egész földön, ezt mondja az Úr, a földnek két részei kivágattatnak és meghalnak, és a harmadik megmarad azon.
Zech.13.9 | És általviszen a harmadrészt a tüzön, és megkoholom azokat, mint megkoholják az ezüstöt, és megpróbálom őket, mint megpróbálják az aranyat; ez segitségül hívja az én nevemet; és én megfelelek néki, s ezt mondom: Én népem ez; ő pedig ezt mondja: Az Úr én Istenem!

Zech.14.1 | Ímé eljő az Úrnak napja, és a te prédádat felosztják te benned.
Zech.14.2 | Mert minden népeket felgyűjtök Jérusálem ellen ütközetre, és megveszik a várost, és a házakat elkóborolják; az asszonyokat megfertéztetik; a városnak fele számkivetésre megyen, de a nép maradéka nem vesz ki a városból.
Zech.14.3 | És kitámad az Úr, és hadakozik e népek ellen, mint ama napon harczolt, a harcznak napján.
Zech.14.4 | És állanak az ő lábai azon a napon az olajfák hegyének tetején, melly Jérusálemnek napkelet felől ellenében vagyon, és az olajfák hegye középben ketté válik, napkeletre, és napnyugotra, és lészen igen nagy völgy; és fele a hegynek észak felé, a fele dél felé szakad.
Zech.14.5 | És e ketté szakadott hegynek völgyébe futtok: mert a hegyeknek völgye Azalig nyúl, és úgy futtok, mint futottatok a földindulás előtt Uzziásnak, Júda Királyának idejében: és eljő az én Uram Istenem, és mind a szent Angyalok ő vele.
Zech.14.6 | És nem lészen azon a napon világos és állandó nap.
Zech.14.7 | És lészen egy napon (mellyet az Úr tud) hogy sem nap, sem éjsazka nem lészen; és lészen estvének idején világosság.
Zech.14.8 | És lészen azon a napon, hogy élővizek jőjjenek ki Jérusálemből, fele azoknak a napkeleti tengrre, és fele az utolsó tengerre, és nyárban-télben folynak.
Zech.14.9 | És az Úr lészen Királya az egész földnek; az napon egy Úr lészen, és neve is egy lészen.
Zech.14.10 | És az egész föld változik mintegy térfölddé. Gébától fogva Rimmonig, Jérusálemnek dél felől való részében; és felmagasztaltatik, és az ő helyén lakják a Benjámin kapujától fogva az első kapu helyéig, a szegelet kapujáig, és a Hananéel tornyától fogva a Király sajtójáig.
Zech.14.11 | És laknak abban, és többé el nem vesz; és Jérusálemet bátorsággal lakják.
Zech.14.12 | És lészen pedig a csapás, melyel megver az Úr minden népeket, mellyek Jérusálem ellen hadakozándnak: megsenyved az ő húsok mikor lábaikon állanak, és az ő szemeik kijárnak helyekből, és az ő nyelvek megrothad szájokban.
Zech.14.13 | És lészen azon a napon; az Úr nagy háborút indít ő közöttök, és kiki megragadja az ő társának kezét, és felhúzza kezét az ő felebarátjának keze ellen.
Zech.14.14 | Sőt még Juda is hadakozik Jérusálem ellen; és felgyűl minden népeknek seregek köröskörül, aranyjok, ezüstjök és drága ruhájok nagy bősséggel lészen.
Zech.14.15 | És a lónak, öszvérnek, tevének, szamárnak, és minden baromnak veszedelme, melly a táborban lészen, olyan lészen mint az embereknek veszedelmek.
Zech.14.16 | És lészen, hogy valaki megmarad mind a népek közzűl, mellyek Jérusálem ellen jőnek; esztendőről esztendőre felmenjen a Királynak, tudniillik a Seregeknek Urának tiszteletire és a Sátorosinnepnek megszentelésére.
Zech.14.17 | És lészen, hogy valaki fel nem megyen e föld háznépei kö Jérusálembe, hogy a Királynak a Seregeknek Urának könyörögjön: nem lészen azokra eső.
Zech.14.18 | Ha Égyiptomnak is háznépe fel nem menénd, és meg nem jelenénd, ő rájok is nem lészen eső, és lészen ő rajtok az a büntetés, mellyel az Úr megbünteti a pogányokat, kik fel nem jőnek a Sátorosinnepnek megszentelésére.
Zech.14.19 | Ez lészen Égyiptomnak, és minden népeknek büntetések, mellyel fel nem jőnek a Sátorosinnepnek megszentelésére.
Zech.14.20 | Azon a napon még a lovaknak fékeken is ez az irás lészen: az Úrnak szenteltetett; és lésznek a vasfazekak az Úr házában, mint az oltár előtt való medenczék.
Zech.14.21 | És minden vasfazék Jérusálemben és Júdában a Seregeknek Urának szenteltetik; és eljőnek mindenek, a kik áldozni akarnak, és elővesznek azoknak és főznek bennek; és nem lészen többé Kananeus a Seregek Urának házában azon a napon!
