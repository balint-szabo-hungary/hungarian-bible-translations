Phil.1.1 | Pál és Timótheus, Krisztus Jézus szolgái, az összes szenteknek a Krisztus Jézusban, akik Filippiben vannak, a püspökökkel és diakónusokkal együtt:
Phil.1.2 | kegyelem nektek és békesség Istentől, a mi Atyánktól és az Úr Jézus Krisztustól.
Phil.1.3 | Hálát adok az én Istenemnek minden rólatok való emlékezésemben,
Phil.1.4 | és mindenkor minden könyörgésemben mindnyájatokért nagy örömmel könyörgök,
Phil.1.5 | mivel az első naptól fogva mindezideig részt vettetek az evangéliom hirdetésében.
Phil.1.6 | "Meg vagyok győződve arról, hogy aki a jó dolgot elkezdte bennetek, elvégzi a Krisztus Jézus napjáig;"
Phil.1.7 | aminthogy helyes, hogy így gondolkodjam mindnyájatok felől, mert a szívemben hordalak titeket, mint akik mind fogságomban, mind az evangélium oltalmazásában és megerősítésében mindnyájan részestársaim vagytok a nekem adott kegyelemben.
Phil.1.8 | Mert Isten a tanúm, menynyire vágyódom mindnyájatok után a Krisztus Jézus szeretetével.
Phil.1.9 | "És azért imádkozom, hogy a ti szeretetetek még jobban-jobban bővölködjék ismeretben és minden megértésben;"
Phil.1.10 | "hogy megítélhessétek, mi a rossz és mi a jó; hogy legyetek tiszták és botlás nélkül valók a Krisztus napjára,"
Phil.1.11 | mint akik teljesek vagytok az igazság gyümölcsével, amelyet Jézus Krisztus ad az Isten dicsőségére és magasztalására.
Phil.1.12 | Tudtotokra akarom pedig adni, atyámfiai, hogy amik rajtam estek, azok inkább előmenetelére szolgáltak az evangéliomnak,
Phil.1.13 | annyira, hogy ismeretessé lett a császár egész udvarában és mindenki más előtt, hogy én Krisztusért vagyok fogoly,
Phil.1.14 | úgyhogy többen az Úrban való atyafiak közül az én fogságomból bizalmat merítettek és nagyobb bátorsággal merészelik félelem nélkül szólani az Isten igéjét.
Phil.1.15 | Némelyek ugyan irigységből és versengésből, de mások jóakaratból is hirdetik a Krisztust.
Phil.1.16 | Némelyek szeretetből hirdetik, mert tudják, hogy én az evangéliom oltalmazására vagyok rendelve,
Phil.1.17 | de mások versengésből hirdetik Krisztust, nem tiszta lélekkel, és úgy vélik, hogy ezzel fogságomban nekem szomorúságot okoznak.
Phil.1.18 | De mit számít ez? Az a fő, hogy minden módon, akár színből, akár szívből Krisztust hirdetik. És ennek örülök, de örülni is fogok.
Phil.1.19 | Mert tudom, hogy ez nekem üdvösségemre válik a ti könyörgésetek és a Jézus Krisztus Lelkének segedelme által,
Phil.1.20 | az én feszült várakozásom és reménységem szerint, hogy semmiben meg nem szégyenülök, hanem mint mindenkor, úgy most is nagy nyíltsággal magasztaltatik majd Krisztus az én testemben, akár életem által, akár halálom által.
Phil.1.21 | Mert nekem az élet Krisztus és a meghalás nyereség.
Phil.1.22 | Ha a testben élhetek, az gyümölcstermő munkát jelent számomra és nem tudom, hogy melyiket válasszam.
Phil.1.23 | Mert mind a kettő szorongat: szeretnék elköltözni és a Krisztussal lenni, mert ez mindennél jobb,
Phil.1.24 | de e testben megmaradnom szükségesebb tiérettetek.
Phil.1.25 | És ebben bízva, tudom, hogy megmaradok és együtt maradok mindnyájatokkal a ti hitben való gyarapodásotokra és örömötökre,
Phil.1.26 | hogy annál több okotok legyen a velem való dicsekedésre Krisztus Jézusban, ha majd újból megjelenhetek közöttetek.
Phil.1.27 | Csak a Krisztus evangéliumához illően viselkedjetek, hogy akár odamegyek, és látlak titeket, akár távol maradok, azt halljam felőletek, hogy egy Lélekben állotok, és egy szívvel-lélekkel együttküzdötök az evangéliomi hitért,
Phil.1.28 | és egyáltalán nem rettentek meg az ellenség előtt, ami rájuk nézve a pusztulás jele, rátok nézve viszont az üdvösségé, és ez az Istentől van.
Phil.1.29 | Mert nektek az a kegyelem adatott a Krisztusért, hogy necsak higgyetek benne, hanem szenvedjetek is őérette,
Phil.1.30 | ugyanúgy tusakodva, ahogyan ezt nálam láttátok és most felőlem halljátok.

Phil.2.1 | Ha tehát van valami vigasztalás a Krisztusban, ha találunk valami bátorítást az ő szeretetében, ha van bennünk Lélekben való közösség, valami szívből fakadó indulat és együtt érzés,
Phil.2.2 | azzal tegyétek teljessé az én örömömet, hogy egyetértők legyetek, és ugyanazt a szeretetet tanúsítsátok, egy érzésben és ugyanabban a gondolkodásban.
Phil.2.3 | Semmit se cselekedjetek versengésből, sem hiú dicsőségvágyból, hanem egymást magatoknál alázatosan különbnek tartsátok.
Phil.2.4 | Ne nézze kiki csak a maga hasznát, hanem mindenki a másokét is.
Phil.2.5 | Az az érzület legyen bennetek, amely a Krisztus Jézusban is lakozott,
Phil.2.6 | aki mikor Isten formájában volt, nem tartotta Istennel való egyenlőségét ragadománynak,
Phil.2.7 | hanem megüresítette magát, szolgai formát vett fel és emberekhez lett hasonlóvá.
Phil.2.8 | És mikor megjelent emberi ábrázatban, megalázta magát, és engedelmes volt halálig, még pedig a keresztfán elszenvedett haláláig.
Phil.2.9 | Ezért az Isten is felmagasztalta őt és ajándékozott neki olyan nevet, amely minden név felett való,
Phil.2.10 | hogy a Jézus nevére minden térd meghajoljon, a mennyeieké, földieké és a föld alatt valóké,
Phil.2.11 | és minden nyelv vallja, hogy Jézus Krisztus Úr az Atya Istennek dicsőségére.
Phil.2.12 | "Ennélfogva szeretteim, amint mindenkor engedelmeskedtetek, nem csupán jelenlétemben, hanem sokkal inkább most távollétemben, félelemmel és rettegéssel munkáljátok üdvösségeteket;"
Phil.2.13 | mert Isten az, aki munkálja bennetek az akarást is és a véghezvitelt is jótetszésből.
Phil.2.14 | Mindent zúgolódás és tétovázás nélkül cselekedjetek,
Phil.2.15 | hogy legyetek feddhetetlenek és tiszták, Isten szeplőtelen gyermekei e gonosz és Istentől elfordult nemzedék közepette, akik között fényletek, mint a csillagok a világmindenségben.
Phil.2.16 | Ragaszkodjatok szilárdan az élet beszédéhez, hogy dicsekedhessem majd a Krisztus napján, hogy nem futottam hiába, sem nem fáradoztam hiába.
Phil.2.17 | De ha kiontatik is vérem italáldozatként hitelek áldozatánál és papi szolgálatánál, örülök és együttörülök mindnyájatokkal.
Phil.2.18 | Ugyanígy ti is örüljetek és örvendezzetek velem együtt.
Phil.2.19 | Remélem pedig az Úr Jézusban, hogy Timótheust hamar elküldhetem hozzátok, hogy megtudjam, mint vagytok, és én is felviduljak.
Phil.2.20 | Mert nincs senki hozzá hasonló, aki igazán szívén viselné sorsotokat.
Phil.2.21 | Mert mindenki a maga hasznát keresi, nem a Krisztus Jézusét.
Phil.2.22 | Az ő kipróbált voltát pedig ismeritek, hogy mint atyjának a gyermek, úgy szolgált velem együtt az evangéliom ügyében.
Phil.2.23 | Remélem tehát, hogy őt azonnal elküldhetem, mihelyt meglátom, mi történik velem.
Phil.2.24 | Bízom pedig az Úrban, hogy magam is csakhamar el fogok menni.
Phil.2.25 | De szükségesnek tartottam, hogy Epafroditus atyánkfiát, munkatársamat és bajtársamat, nektek pedig követeteket és szükségemben szolgálattevőtöket hazaküldjem hozzátok,
Phil.2.26 | mivel vágyva-vágyódott mindnyájatok után és nyugtalankodott a miatt, hogy értesültetek betegségéről.
Phil.2.27 | "Mert bizony beteg volt, halálhoz közel; de az Isten könyörült rajta, nemcsak rajta pedig, hanem rajtam is, hogy szomorúságomra szomorúság ne jöjjön."
Phil.2.28 | Ezért hamarabb küldtem haza, hogy viszontlássátok és ismét örüljetek s nekem is kisebb legyen a szomorúságom.
Phil.2.29 | Fogadjátok tehát az Úrban teljes örömmel, és az ilyeneket megbecsüljétek,
Phil.2.30 | mert Krisztus ügyéért jutott majdnem halálra, amikor kockáztatta életét, hogy kipótolja a szolgálatban azt, amit ti irántam nem tudtatok teljesíteni.

Phil.3.1 | Egyébként, atyámfiai, örüljetek az Úrban. Ugyanazt írni hozzátok nem teher nekem, titeket pedig megerősít.
Phil.3.2 | Őrizkedjetek az ebektől, őrizkedjetek a gonosz munkásoktól, őrizkedjetek a megmetélkedéstől.
Phil.3.3 | Mert mi vagyunk a körülmetélés, akik Lélekben szolgálunk az Istennek, és Krisztus Jézusban dicsekszünk és nem a testben bizakodunk.
Phil.3.4 | Jóllehet nekem test szerint is van miben bizakodnom. Ha bárki más úgy véli, hogy testben bizakodhatik, én sokkal inkább.
Phil.3.5 | Körülmetéltek nyolcadnapon, Izrael nemzetéből, Benjámin törzséből való vagyok, héberek közül való héber, törvény tekintetében farizeus,
Phil.3.6 | buzgóság tekintetében az egyházat üldöző, a törvény által követelt igazság tekintetében feddhetetlen voltam.
Phil.3.7 | De én mindazt, ami nekem nyereség volt, a Krisztusért kárnak ítéltem.
Phil.3.8 | Sőt ezenfelül most is kárnak ítélek mindent az én Uram Jézus Krisztus ismeretének mindent túlhaladó nagyságáért, őérette mindent kárbaveszni hagytam és szemétnek ítélek, hogy a Krisztust megnyerjem,
Phil.3.9 | és őbenne olyannak találtassam, mint akinek nincs saját igazságom a törvényből, hanem van igazságom a Krisztusban való hit által, Istentől való a hit alapján,
Phil.3.10 | hogy megismerjem őt és feltámadásának erejét és részese lehessek szenvedéseinek, és hasonlóvá legyek hozzá az ő halálában,
Phil.3.11 | ha valami módon eljuthatnék a halottak közül való feltámadásra.
Phil.3.12 | Nem mintha ezt már elnyertem volna, vagy hogy már tökéletes volnék, hanem igyekezem, hogy el is érjem, mert meg is ragadott engem a Krisztus Jézus.
Phil.3.13 | Atyámfiai, én magamról nem gondolom, hogy már elértem volna,
Phil.3.14 | de egyet cselekszem: azokat, amik hátam mögött vannak, elfeledve, azoknak pedig, amik előttem vannak, nekik feszülve, célegyenest futok, hogy elnyerjem az onnan felülről való elhívás koszorúját, amelyet Isten ígért nekem a Krisztus Jézusban.
Phil.3.15 | "Mindazok tehát, akik tökéletesek vagyunk, így gondolkozzunk; és ha valamiben másképen gondolkoztok, az Isten azt is ki fogja jelenteni nektek;"
Phil.3.16 | csakhogy amire eljutottunk, a szerint járjunk. (A 16. vers végén egyes kéziratokban még ez olvasható: ugyanabban az értelemben legyünk.)
Phil.3.17 | Legyetek az én követőim, atyámfiai, és figyeljetek azokra, akik úgy járnak, amint mi nektek példátok vagyunk.
Phil.3.18 | "Mert sokan járnak másképen, akikről sokszor mondtam nektek, most pedig sírva is mondom, hogy a Krisztus keresztjének ellenségei;"
Phil.3.19 | akiknek pusztulás a végük, akiknek istenük a hasuk és gyalázatukban van a dicsőségük, akik a földiekkel törődnek.
Phil.3.20 | Mert mi mennyei polgárok vagyunk, megtartót is onnan várunk, az Úr Jézus Krisztust,
Phil.3.21 | aki elváltoztatja a mi nyomorúságos testünket, hogy hasonlatos legyen az ő dicsőséges testéhez, az ő hatalmas erejével, amely által maga alá is vethet mindent.

Phil.4.1 | Ennélfogva, szeretett atyámfiai, akik után vágyódom, ti az én örömöm és koronám, így álljatok meg az Úrban, szeretteim!
Phil.4.2 | Evódiát intem, Szintihét is intem, hogy egyetértsenek az Úrban.
Phil.4.3 | Téged is igen kérlek, igaz szolgatársam, légy segítségül nekik, akik az evangéliom ügyében együtt küzdöttek velem, Kelemennel is és a többi munkatársammal, akiknek neve benne van az élet könyvében.
Phil.4.4 | örüljetek az Úrban mindenkor! Ismét mondom: örüljetek!
Phil.4.5 | A ti szelídlelkűségetek ismert legyen minden ember előtt. Az Úr közel!
Phil.4.6 | Semmi miatt ne aggódjatok, hanem imádságotokban és könyörgésetekben minden alkalommal hálaadással tárjátok fel kívánságaitokat az Isten előtt.
Phil.4.7 | És az Istennek békessége, amely minden értelmet felülhalad, meg fogja őrizni szíveteket és gondolataitokat a Krisztus Jézusban.
Phil.4.8 | Továbbá, atyámfiai, mindarról ami igaz, ami tisztességes, ami igazságos, ami tiszta, ami szeretetreméltó, ami jóhírű, és ha van még valami erény és ha van valami dicséretreméltó, ezekről gondolkodjatok.
Phil.4.9 | "Amit tanultatok is, el is fogadtatok, hallottatok is, láttatok is tőlem, azt cselekedjétek; és a békesség Istene veletek lesz."
Phil.4.10 | Nagyon örültem pedig az Úrban, hogy végre ismét megerősödtetek, hogy rólam gondoskodjatok. Erre ugyan gondoltatok is, de eddig nem volt rá alkalmatok.
Phil.4.11 | Nem a szűkölködés mondatja ezt velem, mert én megtanultam, hogy abban a helyzetben, amelyben vagyok, megelégedett legyek.
Phil.4.12 | Tudok szűkölködni is, tudok bővölködni is, mindenfelé mindenben volt részem, jóllakásban és éhezésben is, a bővölködésben és szűkölködésben is.
Phil.4.13 | Mindenre van erőm a Krisztusban, aki engem megerősít.
Phil.4.14 | Mindazáltal jól tettétek, hogy nyomorúságomban részesekké lettetek.
Phil.4.15 | Hiszen tudjátok ti is, filippibeliek, hogy az evangéliom hirdetésének kezdetén, mikor Macedóniából elutaztam, egyetlen gyülekezet sem volt velem a kölcsönös adás és vevés viszonyában, csak egyedül ti.
Phil.4.16 | Mert már Thessalonikába is küldtetel: néhányszor egyetmást, amire szükségem volt.
Phil.4.17 | Nem mintha kívánnám az ajándékot, hanem azt a gyümölcsöt kívánom, amely sokasodik a ti hasznotokra.
Phil.4.18 | Mindent megkaptam, sőt feleslegem van. Bőségben vagyok azóta, hogy Epafroditustól átvettem, amit küldtetek, mint kellemes jóillatot, Istennek tetsző kedves áldozatot.
Phil.4.19 | Az én Istenem pedig megadja majd bőven mindazt, ami szükséges az ő gazdagsága szerint dicsőségesen a Krisztus Jézusban.
Phil.4.20 | Istennek pedig és a mi Atyánknak dicsőség mind örökkön-örökké. Ámen.
Phil.4.21 | Köszöntsetek minden szentet a Krisztus Jézusban. Köszöntenek titeket a velem levő atyafiak.
Phil.4.22 | Köszöntenek titeket az összes szentek, mindenek felett pedig a császári udvarból valók.
Phil.4.23 | A mi Urunk Jézus Krisztus kegyelme legyen a ti lelketekkel!
