1Pet.1.1 | Péter, Jézus Krisztus apostola a szétszórtságban élő jövevényeknek Pontúéban, Galáciában, Kappadóciában, Ázsiában és Bitiniában,
1Pet.1.2 | akik kiválasztattak, az Atya Istennek eleve elhatározása szerint, a Lélek által való megszentelésben, engedelmességre és a Jézus Krisztus vérével való meghintésre: kegyelem és békesség adassék nektek bőségesen.
1Pet.1.3 | Áldott az Isten és a mi Urunk Jézus Krisztusnak Atyja, aki az ő nagy irgalmassága szerint újjászült minket élő reménységre Jézus Krisztusnak a halálból való feltámadása által,
1Pet.1.4 | romolhatatlan, szeplőtelen és hervadhatatlan örökségre, amely a mennyben van számotokra,
1Pet.1.5 | akiket az Isten hatalma őriz hit által az üdvösségre, amely készen van, hogy az utolsó időben nyilvánvaló legyen.
1Pet.1.6 | Akkor majd örvendeztek, noha most kevés ideig, ha meg kell lennie, szomorkodtok különféle kísértések között,
1Pet.1.7 | hogy a ti kipróbált hitetek sokkal becsesebbnek bizonyuljon a veszendő, bár kipróbált aranynál a ti dicséretetekre, dicsőségetekre és tisztességetekre a Jézus Krisztus megjelenésekor.
1Pet.1.8 | "Őt, noha nem láttátok, szeretitek; akiben noha most nem látjátok, hisztek és örvendeztek kibeszélhetetlen és dicsőült örömmel."
1Pet.1.9 | mivelhogy elértétek hitetek célját, lelketek üdvösségét.
1Pet.1.10 | E felől az üdvösség felől kérdezősködtek és tudakozódtak a próféták, akik a nektek rendelt kegyelem felől jövendöltek,
1Pet.1.11 | tudakozva, hogy mely vagy milyen időre jelentette ki azt Krisztusnak bennük levő Lelke, mikor előre bizonyságot tett a Krisztusra váró szenvedésekről és az azok után való dicsőségről.
1Pet.1.12 | Nekik kijelentetett, hogy nem maguknak, hanem nektek szolgáltak azokkal, amiket most prédikáltak nektek az evangéliom hirdetői, az égből küldött Szentlélek által, amikbe az angyalok vágyakoznak beletekinteni.
1Pet.1.13 | Azért övezzétek fel elmétek derekát és mint józanok, tökéletesen reménykedjetek abban a kegyelemben, amely nektek Jézus Krisztus megjelenésekor adatik.
1Pet.1.14 | Mint engedelmes gyermekek, ne szabjátok magatokat előbbi kívánságaitokhoz, amelyekben tudatlanságotok ideje alatt éltetek,
1Pet.1.15 | "hanem amint szent az, aki elhívott titeket, ti is szentek legyetek teljes életetekben;"
1Pet.1.16 | mert az Írás mondja: Szentek legyetek, mert én szent vagyok.
1Pet.1.17 | És ha mint Atyát hívjátok őt segítségül, aki személyválogatás nélkül ítél kinek-kinek cselekedete szerint, félelemmel járjátok földi vándorlásotok idejét,
1Pet.1.18 | hiszen tudjátok, hogy nem veszendő holmin, ezüstön vagy aranyon váltattatok meg atyáitoktól örökölt hiábavaló életetekből,
1Pet.1.19 | hanem drága véren, mint hibátlan és szeplőtlen Bárányén, a Krisztusén,
1Pet.1.20 | aki ugyan előbb, már a világ teremtése előtt elrendeltetett, de csak az idők végén jelent meg érettetek.
1Pet.1.21 | Ő általa hisztek az Istenben, aki feltámasztotta őt a halálból és dicsőséget adott neki, hogy a ti hitetek Istenbe vetett reménység is legyen.
1Pet.1.22 | Lelketeket az igazság iránt való engedelmességben szenteljétek meg képmutatás nélkül való atyafiúi szeretetre, egymást szívből buzgón szeressétek,
1Pet.1.23 | mint akik nem múlandó, hanem romolhatatlan magból születtetek újjá, Istennek élő és maradandó beszéde által.
1Pet.1.24 | Mert minden ember olyan, mint a fű, és annak minden dicsősége, mint a fű virága. Megszárad a fű, és virága elhull,
1Pet.1.25 | de az Úr beszéde megmarad örökké. Ez a beszéd pedig az evangéliomt amely néktek hirdettetett.

1Pet.2.1 | Vessetek lé azért minden gonoszságot, minden álnokságot és képmutatást, irigységet és minden rágalmazást,
1Pet.2.2 | mint most született csecsemők, az igének tiszta tejét kívánjátok, hogy azon növekedjetek az üdvösségre,
1Pet.2.3 | mivelhogy megízleltétek, hogy jóságos az Úr.
1Pet.2.4 | Járuljatok őhozzá úgy, mint élő, az emberek által ugyan megvetett, de Istennél kiválasztott drágakőhöz,
1Pet.2.5 | ti magatok is, mint élő kövek, épüljetek lelki házzá, legyetek szent papsággá, áldozzatok lelki áldozatokkal, amelyek kedvesek Istennek a Jézus Krisztus által.
1Pet.2.6 | Ezért van meg az írásban: Íme Sionban választott drága szegeletkövet teszek, és aki hisz abban, nem szégyenül meg.
1Pet.2.7 | Nektek azért, akik hisztek, drága kincs. A hitetleneknek azonban: Amely követ az építők megvetettek, az lett a szegelet fejévé,
1Pet.2.8 | megütközés kövévé és botránkozás sziklájává, mivel azok nem engedelmeskednek az igének, beleütköznek abba, hiszen arra is rendeltettek.
1Pet.2.9 | "Ti pedig választott nemzetség, királyi papság, szent nemzet vagytok, olyan nép, melyet Isten sajátjának tekint, hogy hirdessétek Annak hatalmas cselekedeteit, aki a sötétségből az ő csodálatos világosságára hívott el titeket;"
1Pet.2.10 | akik hajdan „nem nép” voltatok, most pedig „Isten népe” vagytok, akik egykor nem részesültetek kegyelemben, most pedig kegyelemben részesültetek.
1Pet.2.11 | Szeretteim, intelek titeket, mint idegeneket és jövevényeket, tartózkodjatok a testi vágyaktól, amelyek a lélek ellen harcolnak,
1Pet.2.12 | példás életet éljetek a pogányok között, hogy ha valami miatt mint gonosztevőket rágalmaznak titeket, a ti jócselekedeteitek láttán dicsőítsék Istent a meglátogatás napján.
1Pet.2.13 | Engedelmeskedjetek pedig minden emberi rendnek az Úrért: akár királynak, mint feljebbvalónak,
1Pet.2.14 | akár helytartóknak,, mint akiket ő küld, hogy a gonosztevőket megbüntessék, a jót cselekvőket pedig megdicsérjék.
1Pet.2.15 | Mert az az Isten akarata, hogy jót cselekedve, némítsátok el az értelmetlen emberek tudatlanságát,
1Pet.2.16 | mégpedig mint szabadok, és nem úgy, mint akiknél a szabadság a gonoszság takarója, hanem mint Istennek szolgái.
1Pet.2.17 | Mindenkit tiszteljetek, az atyafiakat szeressétek, az Istent féljétek, a királyt tiszteljétek.
1Pet.2.18 | "Ti szolgák, teljes félelemmel engedelmeskedjetek uraitoknak; nemcsak a jóknak és emberségeseknek, de a szívteleneknek is."
1Pet.2.19 | Mert kegyelem az, ha valaki Istenhez igazodó lelkiismerete miatt tűri a fájdalmat, ártatlanul szenvedve.
1Pet.2.20 | Mert micsoda dicsőség az, ha bűnt cselekedve tűritek az arculverést? De ha jót cselekedve szenvedtek és tűrtök, ez kegyelem Istennél.
1Pet.2.21 | "Mert erre hívattatok el; hiszen Krisztus is szenvedett érettetek, és nektek példát hagyott, hogy az ő nyomdokait kövessétek;"
1Pet.2.22 | "aki bűnt nem cselekedett, sem álnokság nem volt található szájában;"
1Pet.2.23 | "aki mikor gyalázták, a gyalázást nem viszonozta, mikor szenvedett, nem fenyegetőzött, hanem rábízta ügyét arra, aki igazságosan ítél;"
1Pet.2.24 | "aki a mi bűneinket maga vitte fel testében a fára, hogy a bűnöknek meghalva, az igazságnak éljünk; az ő sebei által gyógyultatok meg."
1Pet.2.25 | Mert olyanok voltatok, mint a tévelygő juhok, de most megtértetek lelketek pásztorához és gondviselőjéhez.

1Pet.3.1 | Hasonlóképen ti asszonyok, engedelmeskedjetek férjeteknek, hogy ha némelyek nem engedelmeskednének is az igének, feleségük magaviselete által ige nélkül is megnyeressenek,
1Pet.3.2 | látva a ti istenfélő és tiszta életeteket.
1Pet.3.3 | Ne törődjetek a külső ékességgel, hajfonogatással, arany ékszerek felrakásával vagy díszes öltözékek felvevésével,
1Pet.3.4 | hanem a szív elrejtett emberével, a szelíd és csendes lélek romolhatatlanságával, ami igen becses az Isten előtt.
1Pet.3.5 | Mert így ékesítették magukat hajdan ama szent asszonyok is, akik Istenben reménykedtek, engedelmeskedve férjüknek,
1Pet.3.6 | "amint Sára engedelmeskedett Ábrahámnak, urának nevezve őt; ti az ő leányai lettetek, ha jót cselekesztek és semmi fenyegetéstől nem rettegtek."
1Pet.3.7 | Ti, férfiak, hasonlóképen megértően éljetek együtt feleségetekkel, mint a gyengébb nemmel, adjátok meg nekik a tiszteletet, mint akik örököstársaitok az élet kegyelmében, hogy imádságaitoknak ne legyen akadálya.
1Pet.3.8 | Végezetre mindnyájan legyetek egyetértők, együtt érzők, az atyafiakat: szeretők, irgalmasok, alázatosak.
1Pet.3.9 | Ne fizessetek gonosszal a gonoszért vagy szidalommal a szidalomért, sőt ellenkezőleg áldást mondjatok, mert erre hívattatok, hogy áldást örököljetek.
1Pet.3.10 | "Mert aki szeretni akarja az életet és jó napokat akar látni, tartóztassa meg nyelvét a gonosztól, és ajkait, hogy ne szóljanak álnokságot;"
1Pet.3.11 | "forduljon el a gonosztól és cselekedjék jót; keresse a békességet és kövesse azt."
1Pet.3.12 | "Mert az Úr szeme az igazakon van, és füle az ő könyörgésükön; az Úr arca pedig a gonoszt cselekvők ellen fordul."
1Pet.3.13 | És ki az, aki bántalmaz titeket, ha a jóra igyekeztek?
1Pet.3.14 | "De ha szenvedtek is az igazságért, boldogok vagytok. És fenyegetésüktől ne féljetek, se meg ne rendüljetek;"
1Pet.3.15 | hanem az Úr Krisztust szenteljétek meg szívetekben. Legyetek készek mindig megfelelni mindenkinek, aki számon kéri tőletek a bennetek levő reménységet, de szelídséggel és istenfélelemmel.
1Pet.3.16 | Jó lelkiismerettel legyetek, hogy mikor rágalmaznak titeket, megszégyenüljenek azok, akik gyalázzák a ti Krisztusban való példás életeteket.
1Pet.3.17 | Mert jobb, ha jót cselekedve szenvedtek, ha ez az Isten akarata, hogysem gonoszt cselekedve.
1Pet.3.18 | "Mert Krisztus is meghalt egyszer a bűnökért, mint igaz a nem igazakért, hogy titeket Istenhez vezéreljen; megöletve ugyan test szerint, de megelevenítve Lélek szerint."
1Pet.3.19 | E Lélek által el is ment és prédikált a tömlöcben levő lelkeknek,
1Pet.3.20 | akik egykor engedetlenek voltak, mikor az Isten béketűrése várt Nóé napjaiban a bárka készítésekor, amelyben kevés, mindössze nyolc lélek menekült meg víz által.
1Pet.3.21 | "Ez a víz hasonlóképen megtart most titeket, mint keresztség, amely nem a test szennyének lemosása, hanem jó lelkiismeretért való könyörgés Istenhez: ez tart meg a Jézus Krisztus feltámadása által;"
1Pet.3.22 | "aki az Isten jobbján van, miután felment a mennybe; akinek alá vettettek az angyalok, hatalmasságok és erők."

1Pet.4.1 | Mivel tehát Krisztus szenvedett testben, ti is ugyanezzel a gondolattal fegyverkezzetek fel, — mert aki testben szenved, elszakad a bűntől,
1Pet.4.2 | hogy többé ne emberek kívánságai, hanem Isten akarata szerint éljétek a testben hátralevő időt.
1Pet.4.3 | Mert elég, hogy életetek elmúlt idejében a pogányok akarata szerint cselekedtetek, feslettségekben, kívánságokban, részegségekben, dobzódásokban, ivásokban és undok bálványimádásokban jártatok.
1Pet.4.4 | Ezért szokatlan nekik és szitkozódnak, hogy nem rohantok velük együtt kicsapongásuknak ugyanabba az áradatába.
1Pet.4.5 | De számot adnak majd annak, aki készen áll megítélni élőket és holtakat.
1Pet.4.6 | Mert azért hirdettetett az evangéliom a holtaknak is, hogy megítéltessenek emberek módjára testben, de éljenek Isten szerint Lélekben.
1Pet.4.7 | Mindennek vége pedig közel van. Azért legyetek mértékletesek és józanok, hogy imádkozhassatok.
1Pet.4.8 | Mindenek előtt pedig legyetek buzgók az egymás iránt való szeretetben, mert a szeretet sok vétket elfedez.
1Pet.4.9 | Legyetek egymás iránt vendégszeretők, zúgolódás nélkül.
1Pet.4.10 | Kiki, amint kegyelmi ajándékot kapott, úgy sáfárkodjatok azokkal egymásnak, mint Isten sokféle kegyelmének jó sáfárai.
1Pet.4.11 | "Ha valaki szól, úgy szóljon, mint aki Isten igéit szólja; ha valaki szolgál, azzal az erővel szolgáljon, amelyet az Isten ad, hogy mindenben Isten dicsőíttessék a Jézus Krisztus által, akinek dicsőség és hatalom örökkön-örökké. Ámen."
1Pet.4.12 | Szeretteim, ne lepődjetek meg azon a tűzön, amely próbáltatás végett támadt köztetek, mintha valami meglepő dolog történnék veletek,
1Pet.4.13 | sőt amennyiben részetek van a Krisztus szenvedéseiben, örüljetek, hogy az ő dicsőségének megjelenésekor is vigadozva örvendezhessetek.
1Pet.4.14 | Boldogok vagytok, ha Krisztus nevéért gyaláznak titeket, mert megnyugszik rajtatok a dicsőségnek és az Istennek Lelke. (A 14. vers végén egyes kéziratokban még ez olvasható: akit amazok káromolnak ugyan, de ti dicsőítitek őt.)
1Pet.4.15 | Mert senki se szenvedjen köztetek, mint gyilkos vagy tolvaj vagy gonosztevő vagy mint más dolgába avatkozó.
1Pet.4.16 | Ha pedig valaki mint keresztyén szenved, ne szégyellje, sőt dicsőítse ezzel a névvel az Istent.
1Pet.4.17 | "Mert itt az ideje, hogy elkezdődjék az ítélet az Isten házán; ha pedig először mi rajtunk kezdődik el, mi lesz a végük azoknak, akik nem engedelmeskednek az Isten evangéliumának?"
1Pet.4.18 | És ha az igaz is alig menekül meg, hová lesz az istentelen és a bűnös?
1Pet.4.19 | Azért akik az Isten akaratából szenvednek is, ajánlják lelküket a hű Teremtőnek, és cselekedjék a jót.

1Pet.5.1 | "A közöttetek levő presbitereket kérem én, a presbitertárs, Krisztus szenvedésének tanúja, és a megjelenendő dicsőségnek részese;"
1Pet.5.2 | legeltessétek az Istennek közöttetek levő nyáját, nem kényszerűségből, hanem örömest, Isten jótetszése szerint, és nem rút nyerészkedésből, hanem buzgósággal,
1Pet.5.3 | sem nem úgy, hogy uralkodjatok a rátok bízottakon, hanem mint a nyáj példaképei.
1Pet.5.4 | És mikor megjelenik a főpásztor, elnyeritek a dicsőségnek hervadhatatlan koronáját.
1Pet.5.5 | Hasonlóképen ti, ifjabbak, engedelmeskedjetek a véneknek. Egymás között pedig mindnyájan öltözzétek fel az alázatosságot, mert az Isten a kevélyeknek ellenáll, az alázatosoknak pedig kegyelmet ad.
1Pet.5.6 | Alázzátok meg tehát magatokat Istennek hatalmas keze alatt, hogy felmagasztaljon titeket annak idején.
1Pet.5.7 | Minden gondotokat őrá vessétek, mert neki gondja van rátok.
1Pet.5.8 | "Józanok legyetek, vigyázzatok, mert a ti ellenségetek, az ördög, mint ordító oroszlán szertejár és keresi, hogy kit nyeljen el;"
1Pet.5.9 | álljatok ellen neki, legyetek erősek a hitben, tudva, hogy a világban levő atyátokfiain ugyanazok a szenvedések telnek be.
1Pet.5.10 | A minden kegyelem Istene pedig, aki az ő örök dicsőségére hívott el titeket a Krisztus Jézusban, ő maga tesz majd titeket, akik rövid ideig szenvedtetek, tökéletesekké, erősekké, szilárdakká és állhatatosakká.
1Pet.5.11 | Övé a dicsőség és a hatalom örökkön-örökké. Ámen.
1Pet.5.12 | Szilvánus által, aki hű atyátokfia, mint gondolom, röviden írtam, intve és bizonyságot téve, hogy az az Istennek igaz kegyelme, amelyben állotok. —
1Pet.5.13 | Köszönt titeket a veletek együtt kiválasztott babiloni gyülekezet, és Márk, az én fiam.
1Pet.5.14 | Köszöntsétek egymást szeretet csókjával. Békesség mindnyájatoknak, akik Krisztusban vagytok.
