Gal.1.1 | Pál apostol — nem emberektől, nem is ember által, hanem Jézus Krisztus által és az Atya Isten által, aki feltámasztotta őt a halottak közül, —
Gal.1.2 | és a velem levő összes atyafiak Galácia gyülekezeteinek:
Gal.1.3 | kegyelem nektek és békesség Istentől, a mi Atyánktól és az Úr Jézus Krisztustól,
Gal.1.4 | aki önmagát adta bűneinkért, hogy kiszabadítson minket e jelenvaló gonosz világból, az Istennek és a mi Atyánknak akarata szerint,
Gal.1.5 | akié legyen a dicsőség örökkön-örökké. Ámen.
Gal.1.6 | Csodálkozom, hogy attól, aki titeket Krisztus kegyelme által elhívott, ily hamar más evangéliomra hajoltok,
Gal.1.7 | "holott nincsen más; csak némelyek zavarnak titeket és el akarják ferdíteni a Krisztus evangéliumát."
Gal.1.8 | De még ha mi magunk vagy mennyei angyal hirdetne is nektek más evangéliomot, mint amit nektek hirdettünk, legyen átkozott!
Gal.1.9 | Amint előbb mondottuk, most ismét is mondom: Ha nektek valaki más evangéliomot hirdet, mint amit elfogadtatok, legyen átkozott!
Gal.1.10 | Mert most embereket igyekszem-e megnyerni vagy az Istent? Vagy embereknek igyekszem-e tetszeni? Ha még mindig embereknek igyekezném tetszeni, Krisztus szolgája nem volnék
Gal.1.11 | "Tudtotokra adom pedig, atyámfiai, hogy az az evangéliom, amelyet én hirdettem, nem ember szerint való;"
Gal.1.12 | mert én sem embertől vettem azt, — sem nem tanítottak rá, — hanem a Jézus Krisztus kinyilatkoztatása által.
Gal.1.13 | Mert hallottátok, hogyan forgolódtam én egykor a zsidóságban, hogy szerfelett üldöztem az Isten egyházát és pusztítottam azt,
Gal.1.14 | és a zsidóságban felülmúltam nemzetemben sok kortársamat és szerfelett rajongtam atyai hagyományaimért.
Gal.1.15 | De mikor jónak látta Isten, aki engem anyám méhétől fogva elválasztott és elhívott az ő kegyelme által,
Gal.1.16 | hogy kinyilatkoztassa az ő Fiát bennem, hogy hirdessem őt a pogányok között: attól kezdve nem tanácskoztam testtel és vérrel,
Gal.1.17 | sem Jeruzsálembe nem mentem azokhoz, akik előbb lettek apostolok, mint én, hanem elmentem Arábiába, és ismét visszatértem Damaszkusba.
Gal.1.18 | Azután három esztendő múlva felmentem Jeruzsálembe, hogy meglátogassam Kéfást, és nála maradtam tizenöt napig.
Gal.1.19 | Az apostolok közül pedig nem láttam mást, csak Jakabot, az Úr testvérét.
Gal.1.20 | Amiket pedig nektek írok, Isten előtt mondom, hogy nem hazudom.
Gal.1.21 | Azután Szíria és Cilicia tartományaiba mentem.
Gal.1.22 | "Személy szerint pedig ismeretlen voltam a Júdeában levő keresztyén gyülekezetek előtt;"
Gal.1.23 | éppen csak hallották: Aki minket egykor üldözött, most hirdeti azt a hitet, amelyet egykor pusztított.
Gal.1.24 | És dicsőítették énérettem az Istent.

Gal.2.1 | Azután tizennégy esztendő múlva ismét felmentem Jeruzsálembe Barnabással együtt, és magammal vittem Titust is.
Gal.2.2 | Kinyilatkoztatás következtében mentem pedig fel, és eléjük tártam azt az evangéliumot, amelyet a pogányok közt hirdetek, még pedig külön a tekintélyesek elé, hogy valami módon hiába ne fussak, vagy futottam legyen.
Gal.2.3 | De ők még a velem levő Titust sem kényszerítették a körülmetélkedésre, noha ő görög volt.
Gal.2.4 | "A belopódzott hamis atyafiaknak azonban, akik azért lopakodtak közénk, hogy kikémleljék a Krisztus Jézusban vett szabadságunkat, hogy minket szolgákká tegyenek; —"
Gal.2.5 | ezeknek egy pillanatra sem adtuk meg magunkat, hogy az evangéliom igazsága megmaradjon számotokra. —
Gal.2.6 | "Azok pedig, akiket tekintélyeseknek tartottak, — bárkik voltak egykor, azzal nem törődöm; Isten az ember személyét nem nézi, — engem a tekintélyesek semmire sem köteleztek."
Gal.2.7 | "Sőt ellenkezőleg látták, hogy rám bízatott az evangéliom hirdetése a pogányok között éppúgy, mint Péterre a zsidók között való; —"
Gal.2.8 | mert aki munkálkodott Péterbe, a zsidók között való apostolságra, bennem is munkálkodott a pogányok között valóra. —
Gal.2.9 | Ezért amikor felismerték a nekem adatott kegyelmet, Jakab, Kéfás és János, akiket oszlopokul tekintenek, baráti jobbjukat nyújtották nekem és Barnabásnak, hogy mi a pogányok közé menjünk, ők pedig a zsidók közé —
Gal.2.10 | "csak azt kérték, hogy a szegényekről emlékezzünk meg; amit én igyekeztem is megcselekedni."
Gal.2.11 | Mikor pedig Kéfás Antiókhiába jött, szembeszálltam vele, mivel rászolgált a feddésre.
Gal.2.12 | "Mert mielőtt Jakabtól egyesek odajöttek, együttevett a pogányokkal; mikor pedig azok megjöttek, félrevonult és elkülönítette magát, mert félt a zsidószármazású atyafiaktól."
Gal.2.13 | És vele képmutatóskodott a többi zsidó is, úgyhogy képmutatásukba Barnabás is belesodródott.
Gal.2.14 | De mikor láttam, hogy nem járnak az evangéliom igazságához méltó egyenességgel, így szóltam Kéfásnak mindnyájuk előtt: Ha te zsidó létedre pogány módra élsz és nem zsidó módra, hogyan kényszeríted a pogányokat, hogy zsidó módra éljenek?
Gal.2.15 | Mi, természet szerint zsidók és nem pogányok közül való bűnösök,
Gal.2.16 | "akik tudjuk, hogy az ember nem igazul meg a törvény cselekedeteiből, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitből és nem a törvény cselekedeteiből; mivel a törvény cselekedeteiből nem igazul meg senki sem."
Gal.2.17 | Ha pedig Krisztusban keresve a megigazulást, mi magunk is bűnösöknek találtattunk, vajjon Krisztus a bűn szolgája? Semmiképen sem!
Gal.2.18 | Mert önmagamat teszem bűnössé, ha ismét felépítem azokat, amiket lerontottam.
Gal.2.19 | Mert én a törvény által meghaltam a törvénynek, hogy Istennek éljek.
Gal.2.20 | "Krisztussal együtt megfeszíttettem. Élek pedig többé nem én, hanem él bennem a Krisztus; amely életet pedig most testben élek, az Isten Fiában való hitben élem, aki szeretett engem és önmagát adta érettem."
Gal.2.21 | "Nem vetem el az Isten kegyelmét; mert ha törvény által van az igazság, akkor Krisztus hiába halt meg."

Gal.3.1 | Óh ti oktalan galaták, kicsoda igézett meg titeket, akiknek szeme előtt Jézus Krisztust úgy írtuk le, mintha köztetek feszítették volna meg?
Gal.3.2 | Csak azt akarom megtudni tőletek: a törvény cselekvéséből kaptátok-e a Lelket, vagy a hitnek a prédikálásából?
Gal.3.3 | Ennyire oktalanok vagytok? Amit Lélekben kezdtetek, most testben fejeznétek be?
Gal.3.4 | Hiába tapasztaltatok ennyi sok mindent? Ha ugyan hiába.
Gal.3.5 | Ezért aki a Lelket ajándékozza nektek és hatalmas dolgokat művel bennetek, a törvény cselekedetei által, vagy a hitnek a prédikálása által cselekszi-e? A megigazulás hit által van, nem a törvény cselekedeteiből
Gal.3.6 | így volt Ábrahám: hitt az Istenben s ez neki igazságul számíttatott be.
Gal.3.7 | Értsétek meg tehát, hogy a hívő emberek az Ábrahám fiai.
Gal.3.8 | Mivel pedig az írás előre látta, hogy Isten hitből fogja megigazítani a pogányokat, előre hirdette ezt az örvendetes üzenetet Ábrahámnak: Tebenned fog megáldatni minden nép.
Gal.3.9 | "Ekként a hívő emberei; áldatnak meg a hívő Ábrahámmal."
Gal.3.10 | "Mert a törvény cselekedeteiben bízó emberek átok alatt vannak; mint; hogy meg van írva: Átkozott mindenki, aki meg nem marad mindazokban, amik megírattak a törvény könyvében, hogy azokat cselekedje."
Gal.3.11 | Hogy pedig a törvény által senki sem igazul meg Isten előtt, nyilvánvaló, mert az igaz ember bitből él.
Gal.3.12 | A törvény szerint pedig nem hitből igazulnak meg, hanem — amint megíratott, — aki cselekszi azokat, él azok által.
Gal.3.13 | "Krisztus váltott meg minket a törvény átkától, amikor átokká lett érettünk; mert meg van írva: Átkozott mindenki, aki fán függ,"
Gal.3.14 | azért hogy Ábrahám megáldatása Jézus Krisztusban a pogányokra szálljon, hogy a megígért Lelket hit által elnyerjük.
Gal.3.15 | Atyámfiai, emberi módon szólok: még egy embernek megerősített végrendeletét sem teheti senki érvénytelenné, sem hozzá nem adhat.
Gal.3.16 | "Az ígéretek pedig Ábrahámnak adattak és az ő magvának. Nem mondja „és magvai""-nak, mint sokról, hanem mint egyről: „és a te magodnak"", aki a Krisztus."
Gal.3.17 | Ezt pedig úgy értem, hogy azt a szövetséget, amelyet Isten előre megerősített a Krisztusra nézve, a négyszázharminc esztendő múlva keletkezett törvény nem teszi érvénytelenné, hogy megsemmisítse az ígéretet.
Gal.3.18 | "Mert ha törvény által van az örökség, akkor többé nem ígéret által; Ábrahámnak pedig ígéret által ajándékozta azt az Isten."
Gal.3.19 | "Mirevaló tehát a törvény? A bűnök miatt adatott, amíg eljön a Mag, akinek tétetett az ígéret; és a törvény angyalok útján rendeltetett közbenjáró által."
Gal.3.20 | A közbenjáró pedig nem egyé, Isten ellenben egy.
Gal.3.21 | A törvény tehát az Isten ígéretei ellen van-é? Semmiképen! Mert ha olyan törvény adatott volna, amely képes megeleveníteni, valóban törvény által volna az igazság.
Gal.3.22 | "De az írás mindent bűn alá rekesztett; hogy az ígéret a Jézus Krisztusban való hitből adassék a hívőknek."
Gal.3.23 | A hit eljövetele előtt pedig törvény alatt őriztettünk, egybezárva arra a hitre, melynek még a jövőben kellett kijelentetnie.
Gal.3.24 | Így a törvény Krisztusra vezérlő mesterünkké lett, hogy hitből igazuljunk meg.
Gal.3.25 | De miután eljött a hit, nem vagyunk többé a vezérlő mester alatt.
Gal.3.26 | Mert mindnyájan Isten fiai vagytok a Krisztus Jézusban való hit által.
Gal.3.27 | Mert akik Krisztusra keresztelkedtetek meg, Krisztust öltöztétek fel.
Gal.3.28 | "Nincs zsidó, sem görög, sem szolga, sem szabad; nincs férfi, sem nő, mert ti mindnyájan egy vagytok a Krisztus Jézusban."
Gal.3.29 | Ha pedig Krisztuséi vagytok, akkor Ábrahám magva vagytok és ígéret szerint örökösök.

Gal.4.1 | "Mondom pedig, hogy ameddig az örökös kiskorú, semmiben sem különbözik a szolgától, jóllehet ura mindennek;"
Gal.4.2 | hanem gyámok és gondozók alatt van, az apa által rendelt ideig.
Gal.4.3 | így mi is, mikor kiskorúak voltunk, e világ természeti erői alá voltunk vetve szolgaként.
Gal.4.4 | Mikor azonban eljött az időnek teljessége, elküldötte Isten az ő Fiát, aki asszonytól született, aki törvény alatt született,
Gal.4.5 | hogy a törvény alatt levőket megváltsa, hogy elnyerjük a fiúságot.
Gal.4.6 | Minthogy pedig fiak vagytok, elküldötte Isten az ő Fiának Lelkét a mi szívünkbe, aki ezt kiáltja: Abba! Atyám!
Gal.4.7 | "Ezért többé nem vagy szolga, hanem fiú; ha pedig fiú, örökös is Isten által."
Gal.4.8 | "Ámde akkor, mikor még nem ismertétek az Istent, szolgáltatok azoknak, amelyek valósággal nem istenek;"
Gal.4.9 | most ellenben, hogy megismertétek az Istent, sőt hogy megismert titeket az Isten, hogyan fordulhatnátok vissza ismét a gyenge és szegény természeti erőkhöz, amelyeknek megint újra szolgái akartok lenni?
Gal.4.10 | Megtartotok napokat, hónapokat és évfordulókat meg esztendőket.
Gal.4.11 | Attól félek, hogy hiába fáradoztam érettetek.
Gal.4.12 | "Atyámfiai, kérlek titeket, legyetek olyanok, mint én; hiszen én is olyan vagyok, mint ti. Semmivel sem bántottatok meg engem."
Gal.4.13 | Hiszen tudjátok, hogy testi gyengélkedésem miatt hirdettem nektek az evangéliomot első ízben,
Gal.4.14 | és ti a kísértést, amelybe testi állapotom miatt kerültetek, nem vetettétek meg és nem utáltatok meg engem, hanem úgy fogadtatok, mint az Isten angyalát, mint Krisztus Jézust.
Gal.4.15 | Hová lett tehát az a ti boldogságotok? Mert bizonyságot teszek nektek, hogy ti, ha lehetséges lett volna, még a szemeteket is kivájtátok volna és nekem adtátok volna.
Gal.4.16 | Ellenségetek lettem-e hát, mivel megmondom nektek az igazat?
Gal.4.17 | Nem jó szándékkal buzgólkodnak érettetek, sőt ki akarnak titeket rekeszteni, hogy érettük buzgólkodjatok.
Gal.4.18 | "Szép dolog pedig buzgólkodni a jóban mindenkor és nem csupán akkor, ha köztetek vagyok;"
Gal.4.19 | gyermekeim, akiket ismét fájdalommal szülök, amíg ki nem ábrázolódik bennetek Krisztus.
Gal.4.20 | Szeretnék pedig most köztetek lenni és változtatni a hangomon, mert bizonytalanságban vagyok felőletek.
Gal.4.21 | Mondjátok meg nekem ti, akik a törvény alatt akartok lenni, nem halljátok-e a törvényt?
Gal.4.22 | Mert meg van írva, hogy Ábrahámnak két fia volt: az egyik a szolgálótól, a másik a szabad asszonytól.
Gal.4.23 | De a szolgálótól való test szerint született, a szabadtól való pedig ígéret alapján.
Gal.4.24 | "Ezek mást példáznak: mert a két asszony a két szövetségkötés; az egyik a sinai-hegyi, amely szolgaságra szül; ez Hágár."
Gal.4.25 | Mert a Hágár szó az Arábiában levő Sinai-hegyet jelöli és megfelel a mostani Jeruzsálemnek, mivel fiaival együtt szolgál.
Gal.4.26 | De a felső Jeruzsálem szabad: ez mindnyájunknak anyja.
Gal.4.27 | "Mert meg van írva: Ujjongj, te meddő, aki nem szülsz; vigadj és kiálts, aki nem vajúdol; mert sokkal több az elhagyottnak gyermeke, mint akinek férje van."
Gal.4.28 | Mi pedig, atyámfiai, Izsák módjára ígéret gyermekei vagyunk.
Gal.4.29 | De amint akkor a test szerint való üldözte a Lélek szerint valót, úgy most is.
Gal.4.30 | De mit mond az Írás? Űzd ki a szolgálót és az ő fiát, mert a szolgáló fia nem fog együttörökölni a szabad asszony fiával.
Gal.4.31 | Azért mi, atyámfiai, nem vagyunk a szolgálónak, hanem a szabad asszonynak a gyermekei.

Gal.5.1 | Krisztus megszabadított minket, hogy szabadok legyünk: álljatok meg tehát és ne tÚrjétek, hogy megint szolgaság igájába fogjanak titeket.
Gal.5.2 | Íme én, Pál, mondom nektek, hogy ha körülmetélkedtek, Krisztus nektek semmit sem használ.
Gal.5.3 | De újból bizonyságot teszek minden embernek, hogy aki körülmetélkedik, köteles az egész törvényt megtartani.
Gal.5.4 | Akik a törvény által keresitek a megigazulást, elszakadtatok Krisztustól, a kegyelemből pedig kiestetek.
Gal.5.5 | Mert mi Lélek által, hitből várjuk az igazság reménységét.
Gal.5.6 | Mert Krisztus Jézusban sem a körülmetélkedés nem ér semmit, sem a körül metéletlenség, hanem a szeretet által munkálkodó hit.
Gal.5.7 | "Jól futottatok; kicsoda gátolt meg titeket abban, hogy az igazságnak ne engedelmeskedjetek?"
Gal.5.8 | Ez a hitetés nem attól van, aki titeket hív.
Gal.5.9 | Egy kevés kovász az egész tésztát megkeleszti.
Gal.5.10 | "Bizalmam van az Úrban tihozzátok, hogy nem lesztek más véleményen; de aki titeket megzavar, elveszi az ítéletet, bárki legyen."
Gal.5.11 | Ami pedig engem illet, atyámfiai, ha én még a körülmetélkedést hirdetem, akkor miért üldöznek? Hiszen akkor megszűnt a kereszt miatt való botránkozás.
Gal.5.12 | Bárcsak ki is metszenék magukat, akik titeket bujtogatnak!
Gal.5.13 | Mert ti szabadságra hívattatok, atyámfiai, de ne legyen a szabadság ürügy a test számára, sőt szeretettel szolgáljatok egymásnak.
Gal.5.14 | Mert az egész törvény ebben az egy igében teljesedik be: Szeresd felebarátodat, mint tenmagadat.
Gal.5.15 | Ha pedig egymást marjátok és faljátok, vigyázzatok, hogy egymást el ne emésszétek!
Gal.5.16 | Mondom pedig: Lélek szerint járjatok és a test kívánságát véghez ne vigyétek.
Gal.5.17 | "Mert a test a Lélek ellen törekedik, a Lélek pedig a test ellen; mert ezek egymással ellenkeznek, hogy ne azokat cselekedjétek, amiket akartok."
Gal.5.18 | Ha azonban a Lélek vezérel titeket, akkor nem vagytok a törvény alatt.
Gal.5.19 | "A testnek cselekedetei pedig nyilvánvalók; ezek: paráznaság, tisztátalanság, bujálkodás,"
Gal.5.20 | bálványimádás, varázslás, ellenségeskedések, viszálykodás, féltékenység, harag, önzés, pártütések, pártoskodások,
Gal.5.21 | "irigység, részegeskedés, dobzódás és ehhez hasonlók; ezekről előre mondom nektek, amint már ezelőtt is mondottam, hogy akik ilyesmiket cselekesznek, Isten országának örökösei nem lesznek."
Gal.5.22 | De a Lélek gyümölcse: szeretet, öröm, békesség, béketÚrés, szívesség, jóság, hűség,
Gal.5.23 | "szelídség, mértékletesség; az ilyenek ellen nincs törvény."
Gal.5.24 | Akik pedig Krisztus Jézuséi, a testet megfeszítették az ő indulataival és kívánságaival együtt.
Gal.5.25 | Ha Lélek szerint élünk, Lélek szerint is járjunk.
Gal.5.26 | Ne vágyódjunk hiú dicsőségre, ne ingereljük egymást, ne irigykedjünk egymásra.

Gal.6.1 | Atyámfiai, még ha valakit valami bűn megejt is, ti lelkiek igazítsátok útba az olyat szelídségnek lelkével, és ügyelj magadra, hogy te magad is meg ne kísértessél.
Gal.6.2 | Egymás terhét hordozzátok és úgy töltsétek be a Krisztus törvényét.
Gal.6.3 | Mert ha valaki úgy gondolja, hogy ő valami, holott semmi önmagát csalja meg.
Gal.6.4 | Minden ember pedig a maga cselekedetét vizsgálja meg és akkor csakis önmagára nézve lesz dicsekvése és nem másra nézve.
Gal.6.5 | Mert kiki vinni fogja a maga terhét.
Gal.6.6 | Akit pedig az igére tanítanak, közölje minden javát oktatójával.
Gal.6.7 | Ne tévelyegjetek: Istent nem lehet megcsúfolni. Mert amit az ember vet, azt aratja is.
Gal.6.8 | "Mert aki a testének vet, a testből arat veszedelmet; aki pedig a Léleknek vet, a Lélekből arat örök életet."
Gal.6.9 | A jónak cselekvésében pedig meg ne restüljünk, mert a maga idejében aratunk, ha meg nem lankadunk.
Gal.6.10 | Azért amíg időnk van, cselekedjünk jót mindenekkel, kiváltképen a mi hitünk cselédeivel.
Gal.6.11 | Nézzétek, mekkora betűkkel írtam nektek saját kezemmel!
Gal.6.12 | Akik önmagukban akarnak tetszelegni, azok kényszerítenek titeket a körülmetélkedésre, csak azért, hogy a Krisztus keresztjéért ne üldözzék őket.
Gal.6.13 | Mert maguk a körülmetélkedettek sem tartják meg a törvényt, hanem azért akarják, hogy körülmetélkedjetek, hogy a ti testetekkel dicsekedjenek.
Gal.6.14 | Nekem pedig ne legyen másban dicsekedésem, hanem a mi Urunk Jézus Krisztus keresztjében, aki által nekem megfeszíttetett a világ és én is a világnak.
Gal.6.15 | Mert a Krisztus Jézusban sem a körülmetélkedés, sem a körülmetéletlenség nem használ semmit, hanem az új teremtés.
Gal.6.16 | És akik e szabály szerint élnek, béke és irgalom azokon és az Isten Izraelén!
Gal.6.17 | Ezután senki se legyen bántásomra, mert én a Jézus bélyegeit hordozom testemen.
Gal.6.18 | A mi Urunk Jézus Krisztusnak kegyelme legyen a ti lelketekkel, atyámfiai. Ámen.
