Jas.1.1 | Jakab, az Istennek és az Úr Jézus Krisztusnak szolgája, az elszéledett tizenkét nemzeetségnek köszönetemet irom.
Jas.1.2 | Nagy öröm gyanánt tartsátok, Atyámfiai, mikor külömb-külömb kisértetekbe esetek.
Jas.1.3 | Tudván azt, hogy a ti hiteteknek próbáltatása békességtürést nemz.
Jas.1.4 | A békességtürésben pedig tökéletes cselekedet legyen, hogy legyetek tökéletesek és épek minden fogyatkozás nélkűl.
Jas.1.5 | Hogyha valaki közzűletek szűkölködik bölcseség nélkűl, kérje Istentől, ki adja azt mindeneknek bőséggel szemre való hányás nélkűl, és megadattatik ő néki.
Jas.1.6 | De kérje hittel, semmit nem kételkedvén; mert a ki kételkedik, hasonlatos a tengernek habjához; melly a szelektől megmozdittatik, és ide s tova hányattatik.
Jas.1.7 | Ne vélje azért az ollyan ember hogy ő valamit vészen az Úrtól.
Jas.1.8 | A kettős szivü ember állhatatlan miden ő útaiban.
Jas.1.9 | Dicsekedjék pedig az alázatos atyafiú az ő nagyságában.
Jas.1.10 | A gazdag pedig az ő alázatosságában: mert elmulik mint a fűnek virága;
Jas.1.11 | Mert miképen mikor a nap nagy hévséggel feltámad, megszárad a fű, és annak virága elhúll, és az ő szép tekintetes ékessége elvész: azonképen a gazdag ember is az ő útaiban meghervad.
Jas.1.12 | Boldog ember az, a ki kisértetet szenved; mert minekutánna megpróbáltatik, elvészi az életnek koronáját, mellyet igért az Úr az őtet szeretőknek.
Jas.1.13 | Senki, mikor kisértetik, ne mondja: Az Istentől kisértetem: mert az Isten gonoszságokkal nem kisértethetik, és senkit nem kisért.
Jas.1.14 | Minden ember pedig kisértetik, mikor az ő tulajdon kivánságától elvonattatik és megcsalattatik.
Jas.1.15 | Annakutánna a kivánság, minekutánna fogadott, szüli a bűnt: a bűn pedig minekutánna véghez megyen, nemz halált.
Jas.1.16 | Ne tévelyegjetek szerelmes Atyámfiai.
Jas.1.17 | Minden jó adomány, és minden tökéletes ajándék onnét felűl vagyon, melly leszáll a világosságoknak Attyától, kinél nincs változás, vagy változásnak árnyéka.
Jas.1.18 | Ki az ő akaratja szerint szült minket az igazságnak beszéde által, hogy lennénk az ő teremtett állatinak néminémü első zsengéjik.
Jas.1.19 | Azért szerelmes Atyámfiai legyen minden ember gyors a hallásra, késedelmes a szólásra, késedelmes a haragra;
Jas.1.20 | Mert a férjfiúnak haragja az Isten igazságát nem cselekeszi.
Jas.1.21 | Annakokáért elvetvén minden undokságot, és a gonoszságnak ganéjját; alázatossággal vegyétek bé a béoltatott beszédet, melly megtarthatja a ti lelkeiteket.
Jas.1.22 | Legyetek pedig valóba megtartói az igének, és ne legyetek csak hallgatói, hogy megcsaljátok magatokat.
Jas.1.23 | Mert a ki csak hallgatója az igének és nem cselekedője; az ollyan hasonlatos az emberhez, ki megtekinti az ő természet szerint való ábrázatját a tükörben.
Jas.1.24 | Mert megtekintette ő magát, és elment, és azonnal elfelejtkezett róla minémű volt.
Jas.1.25 | De az, a ki bétekinténd a szabadságnak tökéletes törvényébe, és megmaradánd abbban, mivelhogy nem feledékeny hallgató, hanem a cselekedetnek követője, az boldog lészen az ő cselekedetében.
Jas.1.26 | Ha valaki láttatik ti köztetek istenfélőnek lenni, és az ő nyelvét meg nem zabolázza, hanem a maga szivét megcsalja, ennek hijábavaló isteniszolgálatja.
Jas.1.27 | A tiszta és Isten előtt, és az Atya előtt szeplő nélkűl való isteni szolgálat ebben áll: Meglátogatni az árvákat és özvegyekeet az ő nyomorúságokban, és szeplő nélkűl megtartani magát e világtól.

Jas.2.1 | Atyámfiai, a mi dicsőséges Urunk Jézus Krisztusban való hitet meg ne elegyitsétek személyválogatással:
Jas.2.2 | Mert ha valaki a ti gyülekezetetekbe bémegyen, kinek ujjában aranygyűrű vagyon, és fényes ruhája: bémenend pedig a szegény is rongyos ruhában.
Jas.2.3 | És ha tekinténdetek arra, a kinek fényes ruhája vagyon, és ezt mondjátok néki: Te ülj ide szépen; a szegénynek pedig ezt mondjátok: Te állj amott, vagy ülj le ide az én lábaim alatt való zsámolyra;
Jas.2.4 | Avagy nem tettetek-é ti magatokban választást, és nem lettetek-é nem igazán itélőbirákká?
Jas.2.5 | Halljátok meg szerelmes Atyámfiai: Avagy nem választott-é az Isten e világnak szegényeit, hogy lennének gazdagokká a hitben, és örökösivé az országnak, mellyet igért azoknak, a kik őtet szeretik?
Jas.2.6 | De ti bosszúsággal illettétek a szegényt. Avagy nem a gazdagok nyomoritanak-é meg titeket az ő kegyetlenségek által, és nem azok vonszanak-é titeket a törvénybe?
Jas.2.7 | Avagy nem káromoltatik-é ama ti szép nevetek, a mellyről neveztettetek?
Jas.2.8 | Hogy a királyi törvényt cselekeszitek, az Irás szerint: Szeressed a te felebarátodat mint te magadat; jól mivelitek;
Jas.2.9 | Ha pedig személyt válogattok, vétkeztek és megfeddettek a törvénytől, mint annak megrontói;
Jas.2.10 | Mert valaki az egész törvényt megtartándja, vétkezéndik pedig egy dologban, az egész törvénynek megrontásában bűnös.
Jas.2.11 | Mert a ki ezt mondotta: Ne paráználkodjál, ezt is mondotta: Ne ölj, hogyha nem paráználkodándol, öléndesz pedig embert, a törvénynek megrontójává lettél.
Jas.2.12 | Úgy szóljatok és úgy cselekedjetek, úgymint kik megitéltettek az irgalmasnak törvénye által.
Jas.2.13 | Mert az itélet irgalmasság nélkűl lészen annak, a ki nem cselekedett irgalmasságot; és dicsekedik az irgalmasság az itélet ellen.
Jas.2.14 | Mi haszna vagyon Atyámfiai, ha valaki mondja; hogy hite vagyon, cselekedetei pedig nincsenek? avagy megtarthatja-é azt a hit?
Jas.2.15 | Hogy pedig a keresztyén atyafiak, férjfiak, vagy asszonyok mezitelenek lejéndenek, és szűkölködéndenek mindennapi eledel nélkűl.
Jas.2.16 | Ezt mondja pedig valaki közzűletek azoknak: Menjetek el békességgel, melegedjetek meg és egyetek eleget; mindazáltal nem adjátok nékik a mellyek szükségesek volnának az ő testeknek tápláltatására, mi haszna vagyon annak?
Jas.2.17 | Azonképen a hit, ha cselekedetei nincsenek, megholt ő magában.
Jas.2.18 | Sőt inkább ezt mondhatja valaki: Tenéked hited vagyon, nékem cselekedetim vagynak: Mutasd meg nékem a te hitedeet a te cselekedetidből, és én is megmutatom néked az én cselekedetimből az én hitemet.
Jas.2.19 | Te hiszed, hogy az Isten egy: jól cselekeszed; az ördögök is hiszik, és rettegnek tőle.
Jas.2.20 | Akarod-é pedig te hijábavaló ember tudni, hogy a cselekedeetek nélkűl való hit megholt?
Jas.2.21 | Ábrahám ama mi atyánk, avagy nem a cselekedetekből esmértetett-é igaznak lenni, mikor Izsákot az ő fiját megáldozta volna az oltáron?
Jas.2.22 | Látod azért, hogy a hit volt az ő jócselekedeteinek szolgáltatójok, és hogy a cselekedetekből esmértetett meg a hit igaznak lenni?
Jas.2.23 | Annakokáért bételjesedett az Irás, melly ezt mondja: Hitt pedig Ábrahám Istennek, és tulajdonittatott néki igazságúl; és Istennek barátjának neveztetett.
Jas.2.24 | Látjátok annakokáért, hogy a cselekedetekből esméritetik az emberi igaznak lenni, és nem csak a hitből?
Jas.2.25 | Hasonlatosképen ama tisztátalan Ráháb is avagy nem cselekedetekből esmértetett-é igaznak lenni: mikor a követeket béfogadta volna házába, és más úton bocsátotta volna ki?
Jas.2.26 | Mert miképen a test a lélek nélkűl megholt állat; azonképen a cselekedetek nélkűl való hit megholt állat.

Jas.3.1 | Atyámfiai, ne legyetek sokan Mesterek, tudván azt, hogy súlyosb itéletünk lészen.
Jas.3.2 | Mert sok dolgokban megesünk mindnyájan. A ki beszédben meg nem esik, ez illyen tökéletes ember, ugymint ki az egész testet is zabolán tarthatja.
Jas.3.3 | Imé a lovaknak szájokba zabolát vetünk, hogy nékünk engedjenek, és az ő egész testeket a zabolán széllel hordozzuk.
Jas.3.4 | Imé a hajók is noha nagyok, és a kegyetlen szelektől hordoztatnak: mindazáltal egy kis kormánytól oda hajtatnak, a hová a hajósmester igyekezete akarja.
Jas.3.5 | Ezenképen a nyelv is kicsiny tag, és nagy dolgokkal hányja magát. Imé egy kicsiny tűz, melly nagy erdőt megéget.
Jas.3.6 | Az embernek nyelve is tűz, és minden álnokságnak örvénye. Ezenképen helyheztetett a nyelv a mi tagink között, melly az egész testeet megszeplősiti, melly a gyehennának tüzétől felterjesztetvén, mind e világot megégeti.
Jas.3.7 | Mert minden vadaknak, madaraknak, csúszó állatoknak, és tengerben való állatoknak természetek megenyhittetik, és megenyhittetett az emberi természettől:
Jas.3.8 | De a nyelvet az emberek közzűl senki meg nem enyhitheti; oly gonosz állat ez, mellyet meg nem enyhithetsz; teljes halálós méreggel.
Jas.3.9 | Ez által áldjuk az Istent és az Atyát: és ez által mondunk gonoszt az embereknek, kik az Istennek hasonlatosságára teremtettek.
Jas.3.10 | Azon egy szájból származik áldás és gonosz mondás: Nem kell ezeknek igy lenniek, Atyámfiai:
Jas.3.11 | Valyon a forrás azon egy folyásból bocsát-é édes és keserű vizet?
Jas.3.12 | Avagy, Atyámfiai, teremhet-é a figefa olajmagokat, vagy a szőlő figéket? Azonképen egy forrás is nem adhat édes és keserű vizet.
Jas.3.13 | Kicsoda ti köztetek bölcs és tudós? mutassa meg az ő jó életéből az ő cselekedetit, bölcseségnek szelidségével:
Jas.3.14 | Hogyha a keserű irigység vagyon bennetek, és bosszankodás a ti szivetekben ne dicsekedjetek, és ne hazudjatok az igazság ellen.
Jas.3.15 | Mert nem onnét felűl származott bölcseség ez, hanem földi, testi és ördögi.
Jas.3.16 | Mert a hol az irigység vagyon, és a bosszankodás, ott háboruság és minden gonosz cselekedet vagyon.
Jas.3.17 | A melly bölcseség pedig onnét felűl vagyon, először tiszta az, annakutánna békességes, mértékletes, engedelmes, teljes könyörűletességgel, és jó gyümölcsökkel, itélettétel nélkűl és tettetés nélkűl való.
Jas.3.18 | A kik pedig a békességnek szeretői, az igazságnak gyümölcseit békességesen vetik.

Jas.4.1 | Honnét vagynak a háborúságok és visszavonások ti köztetek? avagy nem a gonosz kivánságokból-é, mellyek, vitézkednek a ti tagaitokban.
Jas.4.2 | Kivántok valami dolgot, de azért ugyan nincsen: irigykedtek és nagy szorgalmatossággal igyekeztek, de ugyan nem kaphatjátok; tusakodtok és harczoltok, de ugyan nem nyerhetitek meg, annakokáért; mert nem kéritek Istentől.
Jas.4.3 | Kéritek és nem vészitek el: mert nem jól kéritek, hogy a ti kivánságitokra költsétek azt.
Jas.4.4 | Parázna férjfiak és parázna asszonyok, avagy nem tudjátok-é, hogy e világnak barátsága gyülölséges Isten előtt? Valaki azért akar e világnak barátja lenni, az Istennnek ellenségévé lészen.
Jas.4.5 | Avagy állitjátok-é hogy az Irás hijába mondja: Az irigységre hajlandó a lélek, a melly mi bennünk vagyon.
Jas.4.6 | De viszont az Istennnek nagyobb kegyelmét ajánlja az Irás, mert azt mondja: Az Isten a kevélyeknek ellenáll, az alázatosoknak pedig adja az ő kegyelmét.
Jas.4.7 | Engedjetek azért Istennek, álljatok ellene az ördögnek, és elfutok tőletek.
Jas.4.8 | Közelgessetek az Istenhez, és közelget ti hozzátok: Tisztitsátok meg kezeiteket ti bűnösök; és tisztitsátok meg sziveiteket ti kettős szivűek.
Jas.4.9 | Keseregjetek, gyászoljatok és sirjatok; a ti nevetségtek siralomra forduljon, és örömetek keserűségre.
Jas.4.10 | Alázzátok meg magatokat az Úr előtt, és felmagasztal titeket.
Jas.4.11 | Ne szóljatok egymás ellen, Atyámfiai: A ki szól az ő attyafia ellen, és a ki kárhjoztatja az ő attyafiát, a törvény ellen szól, és a törvényt kárhoztatja; hogyha pedig a törvényt kárhoztatod, nem megtartója, hanem birája vagy a törvénynek.
Jas.4.12 | Egy pedig az, a ki nékünk törvényt ád, ki megtarthat és elveszthet. Kicsoda vagy hát te, hogy mást itélsz?
Jas.4.13 | Nosza immár ti, kik ezt mondjátok: Ma vagy holnap elmegyünk ama városba és ott esztendeig lakunk, és kalmárkodunk és nyerségünk lészen;
Jas.4.14 | Kik nem tudjátok micsoda következik másod napon. Mert micsoda a ti életetek? ollyan mint a pára, melly egy kevés ideig tetszik, azután semmi lészen.
Jas.4.15 | Holott azt kellet volna mondanotok: Ha az Úr akarándja, és ha élünk, im ezt vagy amazt fogjuk cselekedni.
Jas.4.16 | Ti pedig dicsekedtek a ti kevélységtekkel, minden illyen dicsekedés gonosz.
Jas.4.17 | Azért a ki tudna jót cselekedni, és nem cselekeszi, az ollyan ember bűnös.

Jas.5.1 | No immár ti gazdagok, sirjatok jajgatással, a ti reátok következendő nyomorúságitokon.
Jas.5.2 | A ti gazdagságitok megrothadtak, a ti ruháitokat a moly megette.
Jas.5.3 | A ti aranyatokat és ezüstötöket a rozsda megfogta, és azoknak rozsdájok tészen bizonyságot ti ellenetek; és megemészti a ti testeiteket mint a tűz. Kincset gyüjtötök magatoknak az utolsó napra.
Jas.5.4 | Imé a munkásoknak bérek, kik a ti tartományitokat megaratták, mellyet csalárdsággal megtartottatok, kiált; és azoknak kiáltások a kik arattak, a Seregek Urának füleibe bément.
Jas.5.5 | Gyönyörűségben éltetek e földön, és bújálkodtatok; a ti sziveiteket legeltettétek, mint egy áldozatnak napján.
Jas.5.6 | Kárhoztattátok, megöltétek az igazat, noha nem vétett ti ellenetek.
Jas.5.7 | Békességesek legyetek azért Atyámfiai az Úrnak eljöveteléig: Imé a szántóvető ember várja a földnek drága gyümölcsét, békességesen várván azt, mig reggeli és estvéli eső lészen reá.
Jas.5.8 | Békességesek legyetek ti is, és erősitsétek meg a ti sziveiteket: mert az Úrnak eljövetele elközelget.
Jas.5.9 | Ne panaszkodjatok egymás ellen fohászkodással, Atyámfiai, hogy ne vádoltassatok: Imé a Biró az ajtó előtt áll.
Jas.5.10 | Például vegyétek Atyámfiai, a hábórúságban és a békességestürésben a Prófétákat, kik szólatk az Úrnak nevében.
Jas.5.11 | Imé boldognak mondjuk azokat, a kik háborúságot szenvednek: Jóbnak türését hallottátok, és minémű végét adta az Úr az ő nyomorúságának, láttátok: mert igen irgalmas az Úr, és könyörűlő.
Jas.5.12 | Mindenek előtte pedig Atyámfiai, ne esküdjetek se az égre, se a földre, és semmi egyéb esküvéssel: legyen pedig a ti beszédeteknek erősittetése ez: Úgy vagyon és tagadása ez: Nem úgy vagyon: hogy az Isten törvényének kárhoztatásába ne essetek.
Jas.5.13 | Szenved-é valaki ti köztetek? imádkozzék: Öröme vagyon-é valakinek? énekléssel dicsérje az Isten.
Jas.5.14 | Beteg-é valaki ti köztetek? hivassa az Egyházi szolgákat, és imádkozanak érette, megkenvén azt olajjal az Úrnak nevébe.
Jas.5.15 | És a hitből származott imádság megtartja a beteget, és felsegélli őtet az Úr; ha bűnt cselekedett, mebocsáttatik néki.
Jas.5.16 | Valljátok meg egymásnak bűneiteket, és imádkozzatok egymásért, hogy meggyógyittassatok: mert igen hasznos az igaznak buzgóságos könyörgése.
Jas.5.17 | Illyés nyomorúságok alá vettetett ember volt mint mi, és könyörgéssel kéré, hogy eső ne lenne, és nem lőn eső a földön három esztendeig és hat hónapig.
Jas.5.18 | És viszont könyörge, és az égből eső lőn, és a föld az ő gyümölcsét megtermé.
Jas.5.19 | Atyámfiai, ha valaki ti köztetek eltévelyedik az igazságtól és megtériténdi azt valaki:
Jas.5.20 | Tudja azt, a ki megtéritette a bűnös embert az ő tévelygő útáról, hogy megtartja annak lelkét a haláltól és elfedezi annak bűnének sokságát.
