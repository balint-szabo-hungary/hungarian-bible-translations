Zeph.1.1 | Az Úrnak beszéde, mellyet szólott Sofóniásnak a Kúsi fijának, ki Gedaliás fija, ki Amáriás fija, ki Hiskijás fija vala; Jósiának, az Amon fijának a Júda Királyának idejében.
Zeph.1.2 | Elvesztvén elvesztek mindeneket e földnek szinéről, ezt mondja az Úr.
Zeph.1.3 | Elvesztem az embert és a barmot, elvesztem az égi madarakat és a tengernek halait, és a hitetleneknek romlások lészen: és elvesztem az embert a földnek szinéről, azt mondja az Úr.
Zeph.1.4 | És kinyujtom kezemet a Júda ellen, és a Jérusálem lakói ellen, és kivesztem e helyből a Baál maradékit, és az ő tisztelőinek neveket mind a Papokkal egybe.
Zeph.1.5 | Azok ellen is, kik az egeknek csillagait imádják a magas helyeken, és a kik tisztelik az Urat, és esküsznek ő reá, és esküsznek az ő Királyokra.
Zeph.1.6 | Azok ellen is, a kik hátra állottak, hogy ne kövessék az Urat, és a kik nem keresik az Urat, nem tudakoznak ő felőle.
Zeph.1.7 | Hallgass az Úr Istennek orczája előtt: mert közel vagyon az Úrnap napja: mert elkészitette az Úr az áldozatot, elrendelte az ő hivatalos vendégit.
Zeph.1.8 | És lészen az Úr áldozatjának napján, meglátogatom a Fejedelmeket, és a Király fijait, és mind azokat, kik idegen öltözetben öltöztek.
Zeph.1.9 | És meglátogatom mind azt is, a ki tombol a más ember házának küszöbén az napon, és a kik megtöltik az ő Uraiknak házokat, erővel és csalárdsággal gyüjtött gazdagsággal.
Zeph.1.10 | És lészen az napon, ezt mondja az Úr, kiáltásnak szava a halkaputól fogva, és jajgatás a városnak másik részétől fogva, és nagy romlás a halmok felől.
Zeph.1.11 | Jajgassatok ti város közepin lakozók: mert elveszett a kalmároknak egész sokságok, elvesztek mind a kik pénzzel gazdagok valának.
Zeph.1.12 | És lészen az időben, felkeresem Jérusálemet szövétnekekkel, és meglátogatom azokat az embereke, kik az ő ganéjokban megkeményedtek, kik ezt mondják az ő szivekben: Sem jót, sem gonoszt nem cselekeszik az Úr!
Zeph.1.13 | És az ő gazdagságok prédára kel, és az ő házaik elpusztulnak: házakat épitenek; de nem laknak azokban, szőlőket plántálnak; de nem isznak azoknak borokban.
Zeph.1.14 | Közel vagyon az Úrnak nagy napja, közel vagyon, mondom, és igen siet: az Úr napjának szava keserves, kiált azon a napon az erős férjfiú:
Zeph.1.15 | Haragnak napja az a nap, szorongatásnak és nyomorúságnak napja, háboruságnak és pusztulásnak napja, setétségnek és homályosságnak napja, ködnek és felhőnek napja.
Zeph.1.16 | Trombitáknak és kiáltásoknak napja, az erős városok ellen, és a magas tornyok ellen!
Zeph.1.17 | És megszorongatom az embereket, és járnak mint a vakok: mert az Úr elen vétkeztek: és kiomol az ő vérek mint a por, és az ő testek lészen mint a ganéj.
Zeph.1.18 | Sem ezüstjük, sem aranyjok nem szabadithatja meg őket az Úr haragjának napján: mert az ő busulásának tüze emészti meg az egész földet, és hirtelenséggel való véget e földnek minden lakosiban.

Zeph.2.1 | Vegyétek eszetekbe magatokat, vegyétek eszetekbe, óh te meggyülölt nemzetség!
Zeph.2.2 | Minekelőtte a dekrétom szerint felvirradna a nap, mellyen ollyanok lésztek mint a polyva, melly semmivé lészen; minekelőtte reátok következzék az Úr haragjának busálása, minekelőtte reátok következzék az Úr haragjának napja:
Zeph.2.3 | Keressétek az Urat e földnek minden alázatosai, kik az ő itéletit cselekedtétek: keressétek az igazságot, keressétek az alázatosságot; talán megoltalmaztattok ti az Úr búsulásának napján;
Zeph.2.4 | Mert puszta lészen Gáza, Askalon is elpusztittatik: Asdódat nap világnál rabságra viszik, és Akkaron elrontatik.
Zeph.2.5 | Jaj a tenger mellett lakozóknak, a Kereteusok nemzeségeknek: az Úrnak beszéde vagyon ti ellenetek Kanaán, Filiszteusoknak földök, és elpusztitlak tégedet, annyira hogy lakos ne legyen rajtad.
Zeph.2.6 | És lészen a tenger mellett való tartomány pásztorok aklának hajléka, és barmoknak istállójok.
Zeph.2.7 | És lészen a tenger mellett való tartomány a Júda háza maradékának nyugalmas helye, ott legeltetnke, az Askalon házaiban nyugosznak estve: mert meglátogatja őket az Urok Istenek, és megszabaditja fogságból őket.
Zeph.2.8 | Hallottam a Moáb szidalmazását, és az Ammon fijainak bosszuságtételeket, mellyekkel gyalázták az én népemet, és felfuvalkodtak az ő határok ellen.
Zeph.2.9 | Annakokáért élek én, ezt mondja a Seregeknek Ura, az Izráelnek Istene, hogy Moáb ollyan lészen mint Sodoma, és az Ammon fijai mint Gomora, csalán termő föld, sovány és puszta lészen mind örökké: az én népemnek maradéka prédálja el őket, és az én népemnek maradéka birja őket.
Zeph.2.10 | Ez esik ő rajtok az ő kevélységekért, mellyel szidalmazták és bosszantották a Seregek Urának népét.
Zeph.2.11 | Rettenetes lészen az Úr ő ellenek: mert megemészti az ő földöknek minden Istenit; és tiszteli őtet kiki az helyében, és a pogányoknak minden szigeteik.
Zeph.2.12 | Ti is Szerecsenek az én fegyveremmel ölettettek meg, azokkal egyetemben.
Zeph.2.13 | És felemeli az ő kezét észak ellen, és elveszti Assiriát, és elpusztitja Ninivét, és ollyaná tészi, mintegy kietlen pusztát.
Zeph.2.14 | És annak közepette fekszik barmoknak nyájok, és minden pogánynépek közt való fenevadak; az ökörbika, és a bagoly hálnak az ő ajtaiban, annak ablakában azoknak szavok hallatik, kapujában pusztaság lészen: mert elpusztitotta az ellenség a czédrusfából csinált épületeket.
Zeph.2.15 | És ama kevély válros, melly bátorságban nyugszik vala, melly ezt mondja vala az ő szivében: Én vagyok, és én nálamnál több nincsen! Mimódon pusztult el, és lett a vadaknak lakhelyekké? Valaki azon általmegyen, süvölt, és az ő kezeit hányja!

Zeph.3.1 | Jaj a megfertéztetettnek és megundokitatottnak, e koborló városnak.
Zeph.3.2 | Nem figyelmezett az Ur szavára, nem fogadta a fenyitéket; nem bizott az Úrban, az ő Istenéhez nem közelitett.
Zeph.3.3 | Az ő Fejedelmei ő közötte ollyan, mint az orditó oroszlánok, az ő Birái mint az estvéli megéhezett farkasok, nem halasztják reggelre, hogy a csonokat megrontsák.
Zeph.3.4 | Az ő Prófétái állhatatlanok és bünös férjfiak, az ő Papjai megfertéztették a Szenthelyet, megronották a törvényt.
Zeph.3.5 | Az ő közepette lkozó igaz Úr nem cselekeszik hamisságot; minden reggel napfényre hozza az ő itéletit, nem fárad el: mindazáltal nem tudja a szemérmet e hamis nép.
Zeph.3.6 | Elpusztitottam a pogányokat, elpusztittatott azoknak erősségek, elvesztettem azoknak faluikat, hogy azokon senki által ne menjen: elpusztittattak azoknak városaik, annyira, hogy egy ember sem maradott, és nincsen lakos.
Zeph.3.7 | Ezt gondolám: Bizony félni kezdesz engemet, feleveszed a fenyitéket; és nem vesz el az ő lakhelye, jóllehet immár meglátogattam őtet: mindazáltal siettek a gonoszságra, és az ő cselekedeteiket meginditották.
Zeph.3.8 | Annakokáért várjatok, engemet mind a napig, ezt mondja az Úr, mellyen felkelek a prédálásra: mert az én végezésem ez, hogy egybegyüjtsem a népeket, hogy egybegyüjtsem az országokat, hogy kiöntsem azokra az én haragomat, az én haragomnak teljes búsulását; mert az én haragomnak tüze miatt emésztetik meg az egész föld.
Zeph.3.9 | Mindazáltal akkor változtatom a népeknek ajakokat tisztává, hogy mindenek segitségül hivják az Úrnak nevét, hogy szolgáljanak néki egyenlő akarattal.
Zeph.3.10 | Szerecsenországnak folyóvizein túl lakozók könyörögnek nékem, és az én elosztott népemnek leányai ajándékot hoznak nékem.
Zeph.3.11 | Az napon nem szégyenülsz meg minden te cselekedeteidért, a mellyekkel vétkeztél én ellenem; mert akkor elveszem közzűled azokat, kik örvendeznek a te kevélységeddel: és többé nem kevélykedel az én szentséges hegyemen.
Zeph.3.12 | És marasztok én te közted megnyomorodott szegény népet, kik biznak az Úrnak nevében.
Zeph.3.13 | Az Izráelnek maradékai nem cselekesznek hamisságot, és nem szólnak hazugságot, és nem találtatik az ő szájokban álnok nyelv: mert ők legeltetnek Istentől, és nyugosznak, és nem lészen senki ki őket elrettentse.
Zeph.3.14 | Örülj Sionnal leánya, örvendezz Izráel, örülj és teljes szivvel örvendezz Jérusálemnek leánya;
Zeph.3.15 | Letette az Úr a te itéletidet, elforditotta ellenségidet, az Izráelnek Királya az Úr te közötted vagyon, nem látsz többé veszedelmet.
Zeph.3.16 | Az napon ezt mondják Jérusálemnek: Ne félj Sionnak: Ne bocsásd le kezeidet!
Zeph.3.17 | A te közötted lakozó erős Urad Istened megtart, nagy örömmel örvendez te rajtad, a te szerelmedben gyönyörködik, nagy örömmel vigad néked.
Zeph.3.18 | A kik te közzűled ideig megnyomorodtak, azokat egybegyüjtöm, és a kik gyalázatot szenvedtek.
Zeph.3.19 | Ímé én elvesztem minden te nyomorgatóidat akkor az időben, és megtartom a sántát, és haza hozom a számkivetettet, és őket dicséretesekké és tiszteletesekké tészem az ő gyalázatjoknak egész földén.
Zeph.3.20 | Az időben haza hozlak titeket, idővel egybegyüjtlek titeket; mert hiresekké, nevesekké tészlek titeket e földnek minden népei között, mikor a ti számkivetéstekből megszabaditlak titeket a ti szemetek láttára, ezt mondja az Úr.
