2Thess.1.1 | Pál, Szilvánus és Timótheus, a thessalonikaiak gyülekezetének Istenben, a mi Atyánkban és az Úr Jézus Krisztusban:
2Thess.1.2 | kegyelem nektek és békesség Istentől a mi Atyánktól és az Úr Jézus Krisztustól.
2Thess.1.3 | Mindenkor hálaadással tartozunk az Istennek, érettetek, atyámfiai, amint ez méltó is, mivel hitetek felettébb növekedik és mindnyájatokban bővölködik az egymás iránt való szeretet,
2Thess.1.4 | úgyhogy a ti állhatatosságotok és hitetek miatt mi magunk dicsekszünk veletek az Isten gyülekezeteiben, minden üldöztetéstek és szorongattatástok között, amelyeket szenvedtek:
2Thess.1.5 | bizonyságául az Isten igazságos ítéletének, hogy méltónak ítéltessetek az Isten országára, amelyért szenvedtek is.
2Thess.1.6 | Mert igazságos dolog az Isten előtt, hogy szorongattatással fizessen azoknak, akik titeket szorongatnak,
2Thess.1.7 | nektek pedig, akiket szorongatnak, nyugodalommal mivelünk együtt, mikor az Úr Jézus megjelenik az égből az ő hatalmának angyalaival,
2Thess.1.8 | "tűznek lángjában. Akkor bosszút áll azokon, akik nem ismerik az Istent és akik nem engedelmeskednek a mi Urunk Jézus Krisztus evangéliumának;"
2Thess.1.9 | akik örök pusztulással fognak lakolni az Úrnak orcájától és az ő hatalmának dicsőségétől,
2Thess.1.10 | mikor majd eljön, hogy megdicsőüljön az ő szentjeiben és csodáltassék mind azokban, akik ama napon hisznek, mivel hittetek a mi tanúbizonyságunknak,
2Thess.1.11 | Evégből imádkozunk is mindenkor érettetek, hogy a mi Istenünk tartson titeket méltóknak az elhívásra és töltsön be titeket a jóban való teljes gyönyörűséggel és a hitnek cselekedeteivel hatalmasan,
2Thess.1.12 | hogy megdicsőüljön bennetek a mi Urunk Jézus Krisztus neve és ti is őbenne, a mi Istenünknek és az Úr Jézus Krisztusnak kegyelméből.

2Thess.2.1 | Kérünk pedig titeket, atyámfiai, a mi Urunk Jézus Krisztus eljövetelére és a mi hozzá való gyülekezésünkre,
2Thess.2.2 | hogy ne inogjatok meg hamar józan értelmetekben és meg ne rendüljetek se valami lélek által, se beszéd által, se nekünk tulajdonított levél által, mintha máris itt volna az Úr napja.
2Thess.2.3 | Ne csaljon meg titeket senki semmiképpen. Mert az a nap addig nem jön el, míg előbb be nem következik a hittől való elszakadás és meg nem jelenik az a törvénytipró, a kárhozat fia,
2Thess.2.4 | aki ellene támad és fölébe emeli magát mindennek, amit Istennek mondanak, vagy amit imádnak, úgyhogy maga ül be az Isten templomába és azt állítja, hogy ő Isten.
2Thess.2.5 | Nem emlékeztek rá, hogy mindezt megmondtam nektek, amikor még nálatok voltam?
2Thess.2.6 | És tudjátok mi az, ami most feltartóztatja, hogy majd megjelenjék a maga idejében.
2Thess.2.7 | Működik ugyan már titokban a törvénytiprás, csakhogy annak, aki azt most még feltartóztatja, el kell az útból tűnnie.
2Thess.2.8 | "És akkor fog megjelenni ama törvénytipró, — akit az Úr Jézus megöl szájának leheletével és megsemmisít az ő dicsőséges eljövetelével; —"
2Thess.2.9 | akinek eljövetele a Sátán munkája, a hazugság minden hatalmával, jelével és csodájával,
2Thess.2.10 | "és az igazságtalanságnak mindenféle csalásával azok romlására, akik elvesznek; mivel nem voltak hajlandók szeretni az igazságot, hogy megtartassanak."
2Thess.2.11 | És ezért Isten erős tévelygést küld rájuk, hogy higgyenek a hazugságnak,
2Thess.2.12 | és így mindazok megítéltessenek, akik nem az igazságnak hittek, hanem az igazságtalanságban gyönyörködtek.
2Thess.2.13 | Mi pedig mindenkor hálaadással tartozunk Istennek érettetek, atyámfiai, akiket szeret az Úr, hogy titeket Isten mint zsengét kiválasztott az üdvösségre, a Lélek által való megszentelésben és az igazságba vetett hitben.
2Thess.2.14 | Erre el is hívott titeket a mi evangéliomunk által, a mi Urunk Jézus Krisztus dicsőségének elvételére.
2Thess.2.15 | Ezért is, atyámfiai, legyetek állhatatosak és tartsátok meg azokat a rendeléseket, amelyeket tanultatok akár beszédünkből, akár levelünkből.
2Thess.2.16 | Maga pedig a mi Urunk Jézus Krisztus- és az Isten, a mi Atyánk, aki szeretett minket és kegyelméből örök vigasztalással és jó reménységgel ajándékozott meg,
2Thess.2.17 | vigasztalja meg a ti szíveteket és erősítsen meg titeket minden jócselekedetben és beszédben.

2Thess.3.1 | Végezetre imádkozzatok érettünk, atyámfiai, hogy az Úr beszéde terjedjen és dicsőíttessék, mint közöttetek is,
2Thess.3.2 | és hogy megmeneküljünk a rossz és gonosz emberektől. Mert nem mindenkié a hit!
2Thess.3.3 | De hű az Úr, aki megerősít titeket és megőriz a gonosztól.
2Thess.3.4 | Bizodalmunk van az Úrban felőletek, hogy megteszitek és meg is fogjátok tenni mindazt, amit parancsolunk.
2Thess.3.5 | Az Úr pedig igazgassa szíveteket az Isten iránt való szeretetre és a Krisztusban való állhatatosságra.
2Thess.3.6 | A mi Urunk Jézus Krisztus nevében pedig elrendeljük nektek, atyámfiai, hogy tartsátok magatokat távol mindazoktól az atyafiaktól, akik rendetlenül élnek és nem a szerint a rendelés szerint, amelyet tőlünk kaptatok.
2Thess.3.7 | Magatok is tudjátok, hogyan kell minket követnetek, mivel mi nem viselkedtünk közöttetek rendetlenül,
2Thess.3.8 | sem senkinek kenyerét ingyen nem ettük, hanem fáradsággal és megerőltetéssel éjjel-nappal dolgoztunk, hogy közületek senkinek se legyünk terhére.
2Thess.3.9 | Nem azért, mintha nem volna rá jogunk, hanem hogy magunkat például állítsuk elétek, hogy minket kövessetek.
2Thess.3.10 | Mert akkor is, amikor nálatok voltunk, azt rendeltük nektek: ha valaki nem akar dolgozni, ne is egyék.
2Thess.3.11 | Mert azt halljuk, hogy közületek némelyek rendetlenül élnek, nem hasznos, hanem haszontalan dolgokat cselekesznek.
2Thess.3.12 | Az ilyeneknek pedig rendeljük, és kérjük őket a mi Urunk Jézus Krisztusra, hogy csendben munkálkodva a maguk kenyerét egyék.
2Thess.3.13 | Ti pedig, atyámfiai, meg ne restüljetek a jónak cselekvésében.
2Thess.3.14 | Ha pedig valaki nem engedelmeskedik a mi levél útján küldött beszédünknek, azt jegyezzétek meg: ne legyen hozzá közötök, hogy megszégyenüljön.
2Thess.3.15 | De ne tartsátok ellenségnek, hanem intsétek, mint atyátokfiát.
2Thess.3.16 | Maga a békesség Ura adjon nektek mindenkor mindenekben békességet. Az Úr legyen mindnyájatokkal!
2Thess.3.17 | A köszöntést én, Pál, írom saját kezemmel, ami ismertető jegye minden levelemnek, így írok.
2Thess.3.18 | A mi Urunk Jézus Krisztus kegyelme legyen mindnyájatokkal!
