1Tim.1.1 | Pál Krisztus Jézus apostola, Istennek, a mi megtartónknak és a Krisztus Jézusnak, a mi reménységünknek rendeléséből,
1Tim.1.2 | Timótheusnak, a hitben igazi fiamnak: kegyelem, irgalom, békesség Istentől a mi Atyánktól, és Krisztus Jézustól, a mi Urunktól.
1Tim.1.3 | Amint Macedóniába menetelemkor kértelek, hogy maradj Efezusban, úgy kérlek most, parancsold meg némelyeknek, hogy ne tanítsanak hamis tanítást,
1Tim.1.4 | se mesékkel és végnélküli nemzetségtáblázatokkal ne foglalkozzanak, mert ezek vitatkozásokat támasztanak inkább, mintsem hitből fakadó, Istennek tetsző sáfárkodást.
1Tim.1.5 | A parancsolat célja pedig a tiszta szívből, jó lelkiismeretből és képmutatás nélküli hitből származó szeretet.
1Tim.1.6 | "Ezektől némelyek eltévelyedtek, hiábavaló beszédre hajlottak;"
1Tim.1.7 | törvénytanítók akarnak lenni, bár nem értik, sem amiket beszélnek, sem amiket erősítgetnek.
1Tim.1.8 | Tudjuk pedig, hogy a törvény jó, ha valaki a törvénynek megfelelően él azzal,
1Tim.1.9 | és megérti, hogy a törvény nem az igazért adatott, hanem a törvénytiprókért és engedetlenekért, az istentelenekért és bűnösökért, a gonoszokért és latrokért, az apagyilkosokért és anyagyilkosokért, az emberölőkért,
1Tim.1.10 | paráznákért, fajtalanokért, emberrablókért, hazugokért, hamisan esküvőkért és ami csak az egészséges tanítással ellenkezik, —
1Tim.1.11 | a boldog Isten dicsőségének evangélioma szerint, amely rámbízatott.
1Tim.1.12 | Hálát adok a Krisztus Jézusnak, a mi Urunknak, aki engem megerősített, mert hűnek ítélt, szolgálatára rendelt,
1Tim.1.13 | "jóllehet, előbb káromoltam, üldöztem és bántalmaztam őt; de könyörült rajtam, mert tudatlanul cselekedtem hitetlenségben;"
1Tim.1.14 | és szerfelett megsokasodott rajtam a mi Urunk kegyelme a Krisztus Jézusban való hittel és szeretettel.
1Tim.1.15 | Igaz beszéd ez és teljes elfogadásra méltó, hogy Krisztus Jézus azért jött a világra, hogy megtartsa a bűnösöket, akik közül első vagyok én.
1Tim.1.16 | De azért könyörült rajtam, hogy Jézus Krisztus elsősorban bennem mutassa meg az ő teljes hosszútűrését, hogy példaképe legyek azoknak, akik majd hisznek őbenne az örök életre.
1Tim.1.17 | Az örökkévaló királynak pedig, a halhatatlan, láthatatlan egy Istennek tisztesség és dicsőség örökkön-örökké! Ámen.
1Tim.1.18 | Ezt a parancsolatot azért kötöm lelkedre, fiam, Timótheus, a rád vonatkozó korábbi jövendölések szerint, hogy azokkal megerősödve harcold a nemes harcot,
1Tim.1.19 | tartsd meg a hitet és a jó lelkiismeretet, amelyet némelyek elvetettek és ezért a hit dolgában hajótörést szenvedtek.
1Tim.1.20 | Ezek közül való Himenéus és Sándor, akiket átadtam a Sátánnak, hadd fenyíttessenek meg, hogy ne káromolják az Istent.

1Tim.2.1 | Intelek azért mindenek előtt, hogy tartassanak könyörgések, imádságok, esedezések, hálaadások minden emberért,
1Tim.2.2 | királyokért és minden feljebbvalóért, hogy nyugodt és csendes életet éljünk, teljes istenfélelemmel és tisztességgel.
1Tim.2.3 | Ez jó és kedves a mi megtartó Istenünk előtt,
1Tim.2.4 | aki azt akarja, hogy minden ember üdvözüljön és az igazság megismerésére eljusson.
1Tim.2.5 | Mert egy az Isten, egy a közbenjáró is Isten és az emberek között, az ember Krisztus Jézus,
1Tim.2.6 | aki önmagát adta váltságul mindenkiért, mint tanúbizonyság az Istentől rendelt időben.
1Tim.2.7 | Erre rendeltettem én evangéliom hirdetőül és apostolul, — igazat mondok, nem hazudom, — pogányok tanítójául rendeltettem hitben és igazságban.
1Tim.2.8 | Akarom azért, hogy a férfiak imádkozzanak minden helyen, tiszta kezeket emelve fel harag és kételkedés nélkül.
1Tim.2.9 | Hasonlóképen az asszonyok tisztes öltözetben, szemérmetességgel és mértékletességgel ékesítsék magukat, ne hajfonatokkal és arannyal vagy gyöngyökkel vagy drága öltözettel,
1Tim.2.10 | hanem — amint illik az Isten félelmében járó asszonyokhoz, — jócselekedetekkel.
1Tim.2.11 | Az asszony csendességben tanuljon, teljes engedelmességgel.
1Tim.2.12 | Az asszonynak pedig nem engedem meg, hogy tanítson, sem hogy a férfiún uralkodjék, hanem legyen csendességben.
1Tim.2.13 | Mert Ádám teremtetett először, azután Éva.
1Tim.2.14 | "És nem Ádám csalatott meg, hanem az asszony csalatott meg és bűnbe esett;"
1Tim.2.15 | mindazáltal üdvözül, mivel gyermekeket szül, ha megmaradnak a hitben és szeretetben és a szent életben mértékletességgel.

1Tim.3.1 | Igaz beszéd ez: ha valaki püspökségre törekszik, jó munkát kíván.
1Tim.3.2 | "A püspöknek azért feddhetetlennek kell lennie; legyen egyfeleségű férfi, józan, higgadt, tiszteletreméltó, vendégszerető, a tanításra alkalmas,"
1Tim.3.3 | "nem részeges, nem verekedő, hanem szelíd, békeszerető, nem kapzsi;"
1Tim.3.4 | aki a maga házát jól igazgatja, gyermekeit tisztességtudó engedelmességben tartja.
1Tim.3.5 | (Ha pedig valaki a saját házát nem tudja, igazgatni, hogyan visel gondot az Isten egyházára?)
1Tim.3.6 | Ne újonnan megtért ember legyen, hogy felfuvalkodva, az ördöggel egy kárhozatba ne essék.
1Tim.3.7 | Szükséges pedig, hogy jó bizonysága is legyen a kívüllevőktől, hogy szidalom ne érje és az ördög tőrébe ne essék.
1Tim.3.8 | A diakónusok hasonlóképen tisztességesek legyenek, nem kétnyelvűek, nem sok borivásba merültek, nem rút nyereségre vágyók,
1Tim.3.9 | hanem olyanok, akikben megvan a hit titka tiszta lelkiismerettel.
1Tim.3.10 | De ezeket is először meg kell vizsgálni és csak akkor szolgáljanak, ha feddhetetlenek.
1Tim.3.11 | Feleségeik hasonlóképen tisztességesek legyenek, nem rágalmazók, józanok, mindenben hűek.
1Tim.3.12 | A diakónusok egyfeleségű férfiak legyenek, akik gyermekeiket és tulajdon házukat jól igazgatják,
1Tim.3.13 | mert akik jól szolgálnak, szép tisztességet szereznek maguknak és nagy bátorsággal hirdethetik a Jézus Krisztusba vetett hitet.
1Tim.3.14 | Ezeket abban a reményben írom neked, hogy hamarosan elmegyek hozzád.
1Tim.3.15 | De ha késném, legalább tudod, hogyan kell forgolódnod az Isten házában, amely az élő Isten egyháza, az igazság oszlopa és erőssége.
1Tim.3.16 | "Minden bizonnyal nagy a kegyesség eme titka: Aki megjelent testben, igazoltatott a Lélek által; megjelent az angyaloknak; prédikálták a pogányok közt; hittek benne a világon; felvitetett dicsőségben. (A 16. versben az Aki szó helyett egyes régi kéziratokban Isten szó olvasható.)"

1Tim.4.1 | A Lélek pedig világosan mondja, hogy az utolsó időkben némelyek elszakadnak a hittől, mert hitető lelkekre és ördögök tanításaira figyelnek,
1Tim.4.2 | hazug emberek képmutatása következtében, akiket megbélyegzett saját. lelkiismeretük.
1Tim.4.3 | Ezek tiltják a házasságot, tartózkodást követelnek bizonyos ételektől, amelyeket az Isten azért teremtett, hogy hálaadással élvezzék azokat a hivők és azok, akik megismerték az igazságot.
1Tim.4.4 | Mert amit Isten teremtett, jó, és semmi sem megvetendő, ha hálaadással élnek vele,
1Tim.4.5 | mert megszenteli az Isten igéje és a könyörgés.
1Tim.4.6 | Ha ezeket tanítod az atyafiaknak, jó szolgája leszel Krisztus Jézusnak és annak a hitnek és igaz tanításnak beszédeivel táplálkozol, amelyet követtél.
1Tim.4.7 | A szentségtelen és vénasszonyos meséket pedig utasítsd el. Ellenben gyakorold magadat a kegyességben.
1Tim.4.8 | Mert a test sanyargatásának kevés a haszna, a kegyesség ellenben mindenre hasznos, mert megvan benne a jelen és jövendő élet ígérete.
1Tim.4.9 | Igaz beszéd ez és méltó, hogy mindenképen elfogadjuk.
1Tim.4.10 | Mert azért fáradunk és küzdünk, mivel reménységünket az élő Istenbe vetettük, aki minden embernek megtartója, kiváltképpen a hívőknek.
1Tim.4.11 | Ezeket hirdesd és tanítsd.
1Tim.4.12 | Senki meg ne vessen téged ifjúságod miatt, hanem légy példa a hívőknek a beszédben, a magaviseletben, a szeretetben, a hitben, a tisztaságban.
1Tim.4.13 | Amíg odaérkezem, legyen gondod a Szentírás felolvasására, az intésre és tanításra.
1Tim.4.14 | Ne hanyagold el a benned levő kegyelmi ajándékot, amelyben prófétai szó által részesültél, mikor a vének rád tették a kezüket.
1Tim.4.15 | Ezekre legyen gondod, ezekben élj, hogy előhaladásod mindenki előtt nyilvánvaló legyen.
1Tim.4.16 | "Vigyázz magadra és a tanításra; maradj meg ezekben, mert ha ezt cselekszed, mind magadat megtartod, mind hallgatóidat."

1Tim.5.1 | "Idősebb férfit ne dorgálj meg, hanem intsd, mint atyádat; a fiatalabbakat, mint öcséidet,"
1Tim.5.2 | az idősebb asszonyokat, mint anyádat, a fiatalabbakat, mint húgaidat, teljes tisztasággal.
1Tim.5.3 | Tiszteld az özvegyeket, akik valóban özvegyek.
1Tim.5.4 | Ha pedig valamely özvegyasszonynak gyermekei vagy unokái vannak, tanulják meg, hogy első sorban családjuk iránt legyenek szeretettel és szüleiknek háládatossággal fizessenek, mert ez kedves Isten előtt.
1Tim.5.5 | A valóban özvegy és magára maradt asszony pedig reménységét az Istenbe veti és könyörgésekben és imádságokban foglalatos éjjel és nappal.
1Tim.5.6 | Amelyik pedig dőzsöl, bár él, halott.
1Tim.5.7 | Ezeket is kösd lelkükre, hogy feddhetetlenek legyenek.
1Tim.5.8 | Ha pedig valaki az övéiről és főképpen az ő házanépéről gondot nem visel, az megtagadta a hitet és rosszabb a hitetlennél.
1Tim.5.9 | Az özvegyasszonyok közé olyant szabad bejegyezni, aki nincs hatvan éven alul, aki egy férfi felesége volt,
1Tim.5.10 | akinek jócselekedetei miatt jó bizonysága van, ha gyermekeket nevelt, ha vendéglátó volt, ha a szentek lábait megmosta, ha a nyomorultakon segített, ha mindenféle jócselekedetet gyakorolt.
1Tim.5.11 | A fiatalabb özvegyeket pedig ne jegyezd be, mert ha gerjedeznek Krisztus ellenére, férjhez akarnak menni.
1Tim.5.12 | Ezek ítélet alá esnek, mivel első fogadalmukat megszegték.
1Tim.5.13 | "Egyszersmind pedig megtanulják a semmittevést a házról-házra való járással; sőt nemcsak a semmittevést hanem a fecsegést is és a más dolgába avatkozást és olyanokat beszélnek, amiket nem kellene."
1Tim.5.14 | Azt akarom tehát, hogy a fiatalabbak menjenek férjhez, szüljenek gyermekeket, vezessenek háztartást és semminemű alkalmat ne adjanak ellenfeleinknek a megszólásra.
1Tim.5.15 | (Mert némelyek már elhajlottak a Sátánhoz.)
1Tim.5.16 | Ha valamely hívő asszonynak ilyen özvegy rokonai vannak, segítse azokat úgy, hogy ne terheljék meg a gyülekezetet, hanem hogy az segíthesse azokat, akik valóban özvegyek.
1Tim.5.17 | A jól forgolódó presbitereket kettős tisztességre kell méltatni, főképen azokat, akik az igehirdetésben és tanításban fáradoznak.
1Tim.5.18 | Mert azt mondja az Írás: A nyomtató ökörnek ne kösd be a száját és: A munkás méltó a maga jutalmára.
1Tim.5.19 | Presbiter ellen ne fogadj el vádat, csak két vagy három tanú szavára.
1Tim.5.20 | Azokat, akik vétkeikben megmaradnak, mindenki előtt fedd meg, hogy a többiekben is félelem támadjon.
1Tim.5.21 | Kérve-kérlek az Istenre, Krisztus Jézusra és a választott angyalokra, hogy ezeket tartsd meg kedvezés nélkül, semmit se cselekedjél részrehajlásból.
1Tim.5.22 | "A kézrátételt el ne hirtelenkedd, se ne légy részes mások bűneiben; őrizd meg magadat tisztán."
1Tim.5.23 | Ezután ne csak vizet igyál, hanem élj kevés borral gyomrod és gyakori gyengélkedésed miatt.
1Tim.5.24 | "Némely emberek bűnei nyilvánvalók, előttük mennek az ítéletre; némelyeknek viszont utánuk mennek."
1Tim.5.25 | "Hasonlóképen a jócselekedetek is nyilvánvalók; s amelyek nem olyanok, azok sem rejthetők el."

1Tim.6.1 | Mindazok, akik szolgaság igája alatt vannak, az uraikat teljes tiszteletre méltóknak tartsák, hogy az Isten nevét és a tanítást ne káromolják.
1Tim.6.2 | Akiknek pedig hivő uraik vannak, ne becsüljék őket kevésre azért, mivel atyánkfiai, hanem annál buzgóbban szolgáljanak nekik, mivel hívők és Isten szerettei, akik a joltevésben buzgólkodnak. Ezekre tanítsd és intsd őket.
1Tim.6.3 | Ha valaki másképen tanít és nem fogadja el a mi Urunk Jézus Krisztus egészséges beszédeit és a kegyességnek megfelelő tanítást,
1Tim.6.4 | az felfuvalkodott, aki semmit sem ért, hanem kedveli a vitatkozásokat, a szőrszálhasogatást, ezekből irigység, viszálykodás, káromlás, rosszakaratú gyanúsítások származnak.
1Tim.6.5 | Ezek megbomlott elméjű és az igazságtól megfosztott emberek hiábavaló torzsalkodásai, akik a kegyességet nyerészkedés eszközének tekintik.
1Tim.6.6 | "Valóban nagy nyereség a kegyesség megelégedéssel;"
1Tim.6.7 | mert semmit sem hoztunk a világra, semmit sem vihetünk ki belőle.
1Tim.6.8 | De ha van élelmünk és ruházatunk, elégedjünk meg vele.
1Tim.6.9 | Akik pedig meg akarnak gazdagodni, kísértésbe, tőrbe és sok esztelen és káros kívánságba esnek, amelyek az embereket veszedelembe és romlásba döntik.
1Tim.6.10 | Mert minden rossznak gyökere a pénz szerelme, mely után sóvárogva némelyek eltévelyedtek a hittől és magukat sok fájdalommal szögezték át.
1Tim.6.11 | De te, istennek embere, ezeket kerüld. Ellenben törekedjél igazságra, kegyességre, hitre, szeretetre, állhatatosságra, szelídségre.
1Tim.6.12 | Harcold meg a hit nemes harcát, ragadd meg az örök életet, amelyre elhívattál és amelyről vallást tettél szép vallástétellel sok tanú előtt.
1Tim.6.13 | Meghagyom neked Isten színe előtt, aki a mindenséget élteti, és a Krisztus Jézus előtt, aki Poncius Pilátus alatt szép vallástétellel tett bizonyságot,
1Tim.6.14 | hogy tartsd meg a parancsolatot szeplőtelenül, feddhetetlenül, a mi Urunk Jézus Krisztus megjelenéséig,
1Tim.6.15 | amit a maga idejében megmutat a boldog és egyedül hatalmas Isten, a királyok Királya és uraknak Ura,
1Tim.6.16 | akié egyedül a halhatatlanság, aki hozzáférhetetlen világosságban lakozik, akit az emberek közül senki nem látott, és nem is láthat: övé a tisztesség és örökké való hatalom. Ámen.
1Tim.6.17 | "Azoknak pedig, akik gazdagok a mostani világban, parancsold meg, hogy ne fuvalkodjanak fel, és ne a bizonytalan gazdagságban, hanem az élő Istenben reménykedjenek, aki bőségesen megad nekünk mindent a mi tápláltatásunkra;"
1Tim.6.18 | tegyenek jót, legyenek gazdagok a jócselekedetekben, legyenek szíves adakozók, javaikat közlők,
1Tim.6.19 | és jó alapul a jövőre gyűjtsenek kincset maguknak, hogy megragadják az igazi életet.
1Tim.6.20 | Óh Timótheus, őrizd meg a rádbízottakat, fordulj el a szentségtelen üres beszédektől és azoktól az ellenvetésektől, melyeket hamisan ismeretnek neveznek.
1Tim.6.21 | Akik ezt vallják, a hitükben eltévelyedtek. Kegyelem veletek
