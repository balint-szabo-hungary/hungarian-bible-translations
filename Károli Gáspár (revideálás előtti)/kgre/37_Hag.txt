Hag.1.1 | Dáríus Királynak második esztendejébnek hatodik hónapjában, a hónapnak első napján, szóla az Úr Aggeus Próféta által Zorobábelnek, a Seáltiel fijának, Júda Fejedelmének, és Jósuának, Jehosadák fijának a Főpapnak, ezt mondván:
Hag.1.2 | Ezt mondja a Seregeknek Ura, mondván: E nép ezt mondja: Nem jött még el az idő, az Úr háza épittetésének ideje.
Hag.1.3 | Szóla azért az Úr Aggeus Próféta által mondván:
Hag.1.4 | Eljött é tinéktek időtök, hogy lakozzatok a ti szép házaitokban, hogy ez a ház pusztában áll?
Hag.1.5 | Most azért, ezt mondja a Seregeknek Ura: Gondoljátok meg jól a ti dolgaitokat!
Hag.1.6 | Sokat vetettetek, de keveset hoztak bé abban; esztek, de nem elégesztek meg: isztok, de nem részegesztek meg, ruhákba öltöztök, de nem melegesztek meg; és a ki munkájának jutalmát veszi bé, nintha megszakadott zsákba töltené azt.
Hag.1.7 | Ezt mondja a Seregeknek Ura! Gondoljátok meg jól a ti dolgaitokat!
Hag.1.8 | Menjetek fel a hegyre, és hozzatok onnét fákat, épitsétek meg ezt a házat, és kedves lészen nékem az, és dicsőittetem abban, ezt mondja az Úr.
Hag.1.9 | Sokat vártatok bé, de ímé kevés takarodott bé; bévittétek azt a ti házatokba, de én reá fuvallok arra. Mi okért? Azt mondja a Seregeknek Ura: az én házamért, melly pusztán áll, ti pedig siettek kiki az ő házának épitésére.
Hag.1.10 | Ennekokáért zárlatott bé az ég, hogy ne adna néktek harmatot, a föld is bézárlatott, hogy néktek gyümölcsöt ne teremne.
Hag.1.11 | És szárazságot hivtam e földre, és a hegyekre; a gabonára és a borra, az olajra és arra, valmint a föld terem; az emberekre is és a barmokra, és az embernek minden kézi munkájára.
Hag.1.12 | Meghallá pedig Zorobábel a Seáltiel fija, és Jósua Jéhosadák fija a Főpap, és mind a több község az ő ura Istene szavát, és az Aggeus Próféta beszédit, a mint elbocsátotta vala őtet az ő Urok Istenek, és megfélemlék a nép az Úrtól.
Hag.1.13 | Monda azért Aggeus az Úrnak követe; az Úrnak követségében mondván a népnek: Én ti veletek vagyok, ezt mondja az Úr!
Hag.1.14 | És felinditá az Úr Zorobábelnek Seáltiel fijának a Júda Fejedelmének lelkét, és Jósuának, Jehosadák fijának a Főpapnak lelkét, és mind a több községnek lelkét, és bémenének és munkálódának a Seregeknek Uránek az ő Isteneknek házában.
Hag.1.15 | A hatodik hónapnak huszonnegyedik napján, Dáríus Királynak második esztendejében.

Hag.2.1 | A hetedik hónapnak huszonegyedik napján, szóla az Úr Aggeus Próféta által, mondván:
Hag.2.2 | Mond meg most Zorobábelnek, Seáltiel fijának, a Júda Fejedelmének, és Jósuának, Jehosadák fijának a Főpapnak, és a nép maradékának, ezt mondván:
Hag.2.3 | Kicsoda maradott meg ti közzűletek, a ki látta ezt a házat az ő első dicsőségében? és a mellyet ti most láttok, avagy nem ollyannak tetszik é néktek ahoz képest, mintha semmi volna?
Hag.2.4 | Most mindazáltal légy erős a te dolgogban Zorobábel, ezt mondja az Úr, és erős légy te is Jósua Jehosadáknak fija, ki Főpap vagy; és erős légy te e földnek minden népe, ezt mondja az Úr, és munkálódjatok; mert én veletek vagyok, ezt mondja az Seregeknek Ura.
Hag.2.5 | A beszéd szerint, mellyel fogadást tettem néktek, mikor kijöttetek Égyiptomból, és az én lelkem megmarad bennetek, ne féljetek.
Hag.2.6 | Mert ezt mondja a Seregeknek Ura: Még egy kevés idő vagyon; és én meginditom az egeket, a földet, a tengert és a szárazt.
Hag.2.7 | És megindítok minden népeket, és eljő a minden pogánynépeknek kivánságok, és bétöltöm e házat dicsőséggel, ezt mondja a Seregeknek Ura .
Hag.2.8 | Enyim az ezüst, és enyim az arany, ezt mondja a Seregeknek Ura.
Hag.2.9 | Nagyobb lészen ennek a második háznak dicsősége; hogynem az első háznak dicsősége, ezt mondja a Seregeknek Ura; és ezen a helyen adok békességet, ezt mondja a Seregeknek Ura.
Hag.2.10 | A kilenczedik hónapnak huszonnegyedik napján, Dáríusnak második esztendejében szóla az Úr Aggeus Próféta által, ezt mondván:
Hag.2.11 | Ezt mondja a Seregeknek Ura: Kérd meg, kérlek, a Papokat a törvény felől, ezt mondván:
Hag.2.12 | Ha valaki szentelt húst viénd az ő köntösének aljában, és az ő köntösnek szélével illeténd kenyeret, főzeléket, bort, olajt, és valami eleséget, valyon megszenteltetik é az? és feleének a Paook, s mondának: Nem szenteltetik.
Hag.2.13 | És monda Aggeus: Ha valaki illeténdi mind ezeket, a ki lélekben fertelmes lészen, avagy megfertéztetik é? és felelének a Papok s mondának: Meegfertéztetik.
Hag.2.14 | És felelvén Aggeus, monda: Azonképen e nép e nemzetség én előttem, azt mondja az Úr, és a képen minden ő kezek munkája, és valmait ők ott nékem felhoznak, fertelmes lészen.
Hag.2.15 | És most gondoljátok meg, kérlek, szivetekben, e naptól fogva az elmultakat, mikor még egy követ sem tettek volt más kőre az Úr templomában.
Hag.2.16 | Annakelőtte ha elment az ember az asztaghoz, mellyből húsz vékát várt, csak tizet talált: mikor a sajtóhoz ment, hogy ötven veder bort meritene, huszat talált.
Hag.2.17 | Megvertelek titeket szárazsággal, ragyával, és kőesővel minden ti kezetek munkáját; de ti mégis nem térétek én hozzám, ezt mondja az Úr.
Hag.2.18 | Gondoljátok meg, kérlek, szivetekben, e naptól fogva, az elmultakat; a kilenczedik hónapnak huszonnegyedik napjától fogva, a naptól fogva, mellyen az Úr temploma fundáltatott, gondoljátok meg a ti szivetekben.
Hag.2.19 | Avagy bétakarodott é a mag a ti csűrötökbe? még sem a szőlő, sem a fige és pomagránát, sem az olajfa nem termett; de e naptól fogva megáldlak titeket.
Hag.2.20 | És szóla az Úr másodszor Aggeusnak a hónak huszonnegyedik napján, mondván:
Hag.2.21 | Mond meg Zorobábelnek a Júda Fejedemének, ezt mondván: Én meginditom az egeket és a földet.
Hag.2.22 | És elforditom az országoknak királyiszékeket, és a pogányországoknak erejeket elvesztem, és elforditom a szekeret és abban ülőket, és lehullanak a lovak és azokon ülők, kiki az ő attyafiának fegyvere miatt.
Hag.2.23 | Az napon, ezt mondja a Seregeknek Ura, felvészlek téged Zorobábel Seáltielnek fija, én szolgám, ezt mondja az Úr: és ollyá tészlek mintegy pecsétes gyürü az én ujjamon, mivelhogy választottalak téged, ezt mondja a Seregeknek Ura.
