1John.1.1 | "Ami kezdettől fogva volt, amit hallottunk, amit szemünkkel láttunk, amit szemléltünk és kezünkkel tapintottunk: az élet igéjéről;"
1John.1.2 | "— és az élet megjelent, és láttuk és tanúbizonyságot teszünk róla és hirdetjük nektek az örök életet, amely az Atyánál volt és megjelent nekünk; —"
1John.1.3 | amit láttunk és hallottunk, azt hirdetjük nektek, hogy nektek is közösségetek legyen velünk. A mi közösségünk pedig az Atyával és az ő Fiával, a Jézus Krisztussal van.
1John.1.4 | És ezeket azért írjuk nektek, hogy örömünk teljes legyen.
1John.1.5 | Ez pedig az az üzenet, amelyet tőle hallottunk és hirdetünk nektek, hogy az Isten világosság és nincsen őbenne semmi sötétség.
1John.1.6 | Ha azt mondjuk, hogy közösségünk van vele, és sötétségben járunk, hazudunk és nem cselekesszük az igazságot.
1John.1.7 | Ha pedig a világosságban járunk, amint ő maga világosságban van, közösségünk van egymással és Jézusnak, az ő Fiának vére megtisztít minket minden bűntől.
1John.1.8 | Ha azt mondjuk, hogy nincsen bűn bennünk, magunkat csaljuk meg és nincs bennünk az igazság.
1John.1.9 | Ha megvalljuk bűneinket, hű és igaz ő, hogy megbocsássa bűneinket és megtisztítson minket minden gonoszságtól.
1John.1.10 | Ha azt mondjuk, hogy nem vétkeztünk, hazuggá tesszük őt és az ő igéje nincsen bennünk.

1John.2.1 | Fiacskáim, ezeket azért írom nektek, hogy ne vétkezzetek. És ha valaki vétkezik, van Szószólónk az Atyánál, az igaz Jézus Krisztus.
1John.2.2 | És ő engesztelés a mi bűneinkért, de nemcsak a mieinkért, hanem az egész világ bűneiért is.
1John.2.3 | És arról tudjuk meg, hogy megismertük őt, ha az ő parancsolatait megtartjuk.
1John.2.4 | Aki ezt mondja: megismertem őt, és az ő parancsolatait nem tartja meg, az hazug és abban nincsen meg az igazság. (A 4. versben egyes kéziratokban az örömünk szó helyett örömetek szó olvasható.)
1John.2.5 | Aki pedig megtartja az ő beszédét, abban igazán teljessé lett az Isten szeretete. Ebből tudjuk meg, hogy őbenne vagyunk.
1John.2.6 | Aki azt mondja, hogy őbenne marad annak úgy kell élnie, amint ő élt.
1John.2.7 | Szeretteim, nem új parancsolatot írok nektek, hanem régi parancsolatot, amely kezdettől fogva előttetek volt: a régi parancsolat az ige, amelyet hallottatok.
1John.2.8 | "Viszont új parancsolatot írok nektek; és ez igaz őbenne és tibennetek, mert a sötétség szűnni kezd és az igazi világosság már fénylik."
1John.2.9 | Aki azt mondja, hogy a világosságban van és gyűlöli atyjafiát az még mindig a sötétségben van.
1John.2.10 | Aki szereti az ő atyjafiát, a világosságban marad és nincs benne botránkoztató.
1John.2.11 | Aki pedig gyűlöli az ő atyjafiát, sötétségben van és sötétségben jár, és nem tudja hová megy, mert a sötétség megvakította az ő szemét.
1John.2.12 | Írok nektek, fiacskáim, mert bűneitek megbocsáttattak az ő nevéért.
1John.2.13 | írok nektek, atyák, mert megismertétek azt, aki kezdettől fogva van. írok nektek, ifjak, mert legyőztétek a gonoszt.
1John.2.14 | Írtam nektek, gyermekek, mert megismertétek az Atyát. Írtam nektek, atyák, mert megismertétek azt, aki kezdettől fogva van. Írtam nektek ifjak, mert erősek vagytok és az Isten igéje megmarad bennetek és legyőztétek a gonoszt.
1John.2.15 | Ne szeressétek a világot, se azokat, amik a világban vannak. Ha valaki a világot szereti, nincs abban szeretet az Atya iránt.
1John.2.16 | Mert mindaz, ami a világban van, a test kívánsága és a szemek kívánsága és a vagyonnal való kérkedés, nem az Atyától van, hanem a világból.
1John.2.17 | "És a világ elmúlik, és annak kívánsága is; de aki az Isten akaratát cselekszi, megmarad örökké."
1John.2.18 | "Gyermekeim, itt az utolsó óra; és amint hallottátok, hogy az antikrisztus jön, már most is sok antikrisztus támadt; ebből tudjuk, hogy itt az utolsó óra."
1John.2.19 | Közülünk váltak ki, de nem közülünk valók voltak, mert ha közülünk valók lettek volna, velünk maradtak volna. De nyilván valóvá kellett lenni felőlük, hogy nem mindnyájan közülünk valók.
1John.2.20 | Ti pedig felkenettetek a Szenttől, és mindent tudtok.
1John.2.21 | Nem azért írtam nektek, mivel nem ismeritek az igazságot, hanem mivel ismeritek azt, és mivel tudjátok, hogy semmiféle hazugság sem származik az igazságból.
1John.2.22 | Ki a hazug, ha nem az, aki tagadja, hogy Jézus a Krisztusi Ez az antikrisztus, aki tagadja az Atyát és a Fiút.
1John.2.23 | Aki tagadja a Fiút, az Atyát sem mondhatja magáénak. Aki vallja a Fiút, azé az Atya is.
1John.2.24 | Amit kezdettől fogva hallottatok, az maradjon meg bennetek. Ha megmarad bennetek az, amit kezdettől fogva hallottatok, ti is megmaradtok a Fiúban és az Atyában.
1John.2.25 | És az az ígéret, amelyet ő ígért nekünk: az örök élet.
1John.2.26 | Ezeket írtam nektek azok felől, akik megtévesztenek titeket.
1John.2.27 | "És ami titeket illet, az a kenet, amelyet tőle vettetek, megmarad bennetek, és nincs rá szükségetek, hogy valaki tanítson titeket. Hanem amint a tőle nyert kenet mindenre megtanít titeket, úgy igaz is az és nem hazugság; és amint megtanított titeket, úgy maradjatok őbenne."
1John.2.28 | És most, fiacskáim, maradjatok őbenne, hogy mikor megjelenik, legyen bizodalmunk és meg ne szégyenüljünk előtte az ő eljövetelekor.
1John.2.29 | Ha tudjátok, hogy ő igazságos, ismerjétek meg azt is, hogy aki az igazságot cselekszi, az mind tőle született.

1John.3.1 | Lássátok, milyen nagy szeretettel volt hozzánk az Atya, hogy Isten gyermekeinek neveztetünk és azok is vagyunk. A világ azért nem ismer minket, mert nem ismerte meg őt.
1John.3.2 | "Szeretteim, most Isten gyermekei vagyunk, és még nem lett nyilvánvalóvá, hogy mivé leszünk. De tudjuk, hogy ha nyilvánvalóvá lesz, hasonlókká leszünk őhozzá; mert meg fogjuk őt látni úgy, amint van."
1John.3.3 | És mindenki, akiben megvan ez az ő iránta való reménység, megtisztítja magát, amint Ő is tiszta.
1John.3.4 | "Mindenki, aki a bűnt cselekszi, az Isten törvényét is megszegi; a bűn pedig a törvény megszegése."
1John.3.5 | "És tudjátok, hogy ő azért jelent meg, hogy a bűnöket elvegye; és őbenne nincsen bűn."
1John.3.6 | Senki sem vétkezik, aki őbenne marad, aki pedig vétkezik, nem látta őt, sem meg nem ismerte őt.
1John.3.7 | Fiacskáim, senki se tévesszen meg titeket. Aki az igazságot cselekszi, igaz, aminthogy Ő is igaz.
1John.3.8 | Aki a bűnt cselekszi, az ördögtől van, mert az ördög kezdettől fogva vétkezik. Azért jelent meg az Isten Fia, hogy az ördög munkáit lerontsa.
1John.3.9 | "Senki sem cselekszik bűnt, aki az Istentől született, mert az ő Lelke benne marad; és nem cselekedhetik bűnt, mivel Istentől született."
1John.3.10 | Erről ismerhetők meg az Isten gyermekei és az ördög gyermekei: aki nem cselekszik igazságot, nem Istentől való, és az sem, aki nem szereti az ő atyjafiát.
1John.3.11 | "Mert ez az üzenet, amelyet kezdettől fogva hallottatok, hogy szeressük egymást;"
1John.3.12 | nem úgy, mint Kain, aki a gonosztól volt és meggyilkolta testvérét. És miért gyilkolta meg? Mivel az ő cselekedetei gonoszak voltak, testvére cselekedetei pedig igazak.
1John.3.13 | Ne csodálkozzatok, atyámfiai, hogy gyűlöl titeket a világ!
1John.3.14 | "Mi tudjuk, hogy átmentünk a halálból az életbe, mert szeretjük a mi atyánkfiait; aki nem szereti az atyjafiát, a halálban marad."
1John.3.15 | Aki gyűlöli az atyjafiát, mind gyilkos az, és ti tudjátok, hogy egy gyilkosnak sincs benne megmaradó örök élete.
1John.3.16 | Arról ismertük meg a szeretetet, hogy ő az életét adta érettünk: mi is kötelesek vagyunk életünket adni atyánkfiaiért.
1John.3.17 | Akinek pedig világi javai vannak és látja, hogy az atyjafia szűkölködik, és bezárja előtte az ő szívét, hogyan marad meg abban az Isten szeretete!
1John.3.18 | Fiacskáim, ne szóval szeressünk, se nyelvvel, hanem cselekedettel és igazsággal.
1John.3.19 | Erről ismerjük meg, hogy az igazságból valók vagyunk, és így nyugtatjuk meg előtte szívünket,
1John.3.20 | hogyha szívünk elítél minket, nagyobb az Isten a mi szívünknél és mindent tud.
1John.3.21 | "Szeretteim, ha nem ítél el minket' a szívünk, bizodalmunk van az Istenhez;"
1John.3.22 | és akármit kérjünk, megnyerjük tőle, mivel megtartjuk a parancsolatait és azokat cselekesszük, amik kedvesek ő előtte.
1John.3.23 | Ez pedig az ő parancsolata, hogy higgyünk az ő Fiának, a Jézus Krisztusnak nevében és szeressük egymást, amint megparancsolta nekünk.
1John.3.24 | És aki az ő parancsolatait megtartja, az őbenne marad és ő is abban. És erről ismerjük meg, hogy ő bennünk marad: a Lélekről, akit nekünk adott

1John.4.1 | "Szeretteim, ne higgyetek minden léleknek, hanem vizsgáljátok meg a lelkeket, vajjon Istentől vannak-e; mert sok hamis próféta ment szerte a világba."
1John.4.2 | "Erről ismeritek meg az Isten Lelkét: minden lélek az Istentől van, amely vallja, hogy Jézus Krisztus testben jött el;"
1John.4.3 | viszont amely lélek nem vallja Jézust, nincs az Istentől. És ez az antikrisztus lelke, amelyről hallottátok, hogy eljön, és már a világban is van.
1John.4.4 | Ti, fiacskáim, az Istentől valók vagytok és legyőztétek őket, mert nagyobb az, aki bennetek van, mint aki a világban van.
1John.4.5 | "Azok a világból valók; azért a világ szerint beszélnek, és a világ hallgat rájuk."
1John.4.6 | Mi az Istentől valók vagyunk: aki ismeri az Istent, hallgat ránk. Aki nincs Istentől, nem hallgat ránk. Erről ismerjük meg az igazság Lelkét és a tévelygés lelkét.
1John.4.7 | "Szeretteim, szeressük egymást: mert a szeretet Istentől van; és mindenki, aki szeret, az Istentől született és ismeri az Istent."
1John.4.8 | Aki nem szeret, nem ismerte meg az Istent, mert az Isten szeretet.
1John.4.9 | Ebben nyilvánult meg az Istennek hozzánk való szeretete, hogy az ő egyszülött Fiát elküldötte Isten a világba, hogy éljünk ő általa.
1John.4.10 | Ebben van a szeretet, nem hogy mi szerettük az Istent, hanem hogy ő szeretett minket és elküldte az ő Fiát engesztelésül a mi bűneinkért.
1John.4.11 | Szeretteim, ha így szeretett minket az Isten, nekünk is szeretnünk kell egymást.
1John.4.12 | "Az Istent soha senki nem látta; ha szeretjük egymást, az Isten bennünk marad és az ő szeretete teljessé lett bennünk."
1John.4.13 | Erről ismerjük meg, hogy benne maradunk és ő bennünk, mert a maga Lelkéből adott nekünk.
1John.4.14 | És mi láttuk és bizonyságot teszünk, hogy az Atya elküldötte a Fiút a világ Üdvözítőjéül.
1John.4.15 | Aki vallja, hogy Jézus az Isten Fia, abban megmarad az Isten és ő is az Istenben.
1John.4.16 | "És mi megismertük és elhittük az Istennek hozzánk való szeretetét. Az Isten szeretet; és aki a szeretetben marad, az istenben marad és az Isten őbenne marad."
1John.4.17 | Azzal lett teljessé a szeretet közöttünk, hogy bizodalmunk van az ítélet napjához, mert amint ő van, úgy vagyunk mi is e világban.
1John.4.18 | "A szeretetben nincsen félelem; sőt a tökéletes szeretet kiűzi a félelmet, mert a félelem gyötrelemmel jár: aki pedig fél, nem tökéletes a szeretetben."
1John.4.19 | "Szeressük őt; mert ő előbb szeretett minket!"
1John.4.20 | Ha azt mondja valaki: Szeretem az Istent, és gyűlöli az atyjafiát, hazug az, mert aki nem szereti az atyjafiát, akit látott,nem szeretheti az Istent, akit nem látott.
1John.4.21 | Ezt a parancsolatot is vettük tőle, hogy aki szereti az Istent, szeresse a maga atyjafiát is.

1John.5.1 | "Mindenki, aki hiszi, hogy Jézus a Krisztus, istentől született; és mindenki, aki szereti a szülőt, azt is szereti, aki attól született."
1John.5.2 | Erről ismerjük meg, hogy szeretjük az Isten gyermekeit, ha szeretjük az Istent és az ő parancsolatait megtartjuk.
1John.5.3 | "Mert az az Isten iránt való szeretet, hogy megtartjuk az ő parancsolatait; az ő parancsolatai pedig nem nehezek."
1John.5.4 | "Mert mindaz, ami az Istentől született, legyőzi a világot; és ez az a győzelem, amely legyőzte a világot: a mi hitünk."
1John.5.5 | Ki az, aki legyőzi a világot, ha nem az, aki hiszi, hogy Jézus az Isten Fia!
1John.5.6 | "Ez az, aki víz és vér által jött: Jézus Krisztus; nemcsak a víznek, hanem a víznek és a vérnek a jegyében is. És a Lélek az, aki bizonyságot tesz, mert a Lélek az igazság."
1John.5.7 | Mert hárman tesznek bizonyságot: (A 7. és 8. vers néhány (főleg latin) kéziratban így hangzik: Mert hárman tesznek bizonyságot a mennyben: az Atya, az Ige és a Szentlélek és ez a három egy. És hárman tesznek bizonyságot a földön: a Lélek, a víz és a vér: és ez a három megegyezik.)
1John.5.8 | a Lélek, a víz és a vér: és ez a három megegyezik.
1John.5.9 | Ha elfogadjuk az emberek bizonyságtételét, az Isten bizonyságtétele nagyobb. Mert ez az Isten bizonyságtétele, hogy bizonyságot tett az ő Fiáról.
1John.5.10 | Aki hisz az Isten Fiában, annak bizonyságtétele van Ő általa. Aki nem hisz az Istennek, az hazuggá tette őt, mert nem hitt abban a bizonyságtételben, amellyel bizonyságot tett Isten az ő Fiáról.
1John.5.11 | És ez az a bizonyságtétel, hogy örök életet adott nekünk az Isten és ez az élet az ő Fiában van.
1John.5.12 | "Akié a Fiú, azé az élet; akinél nincs az Isten Fia, annak élete nincsen."
1John.5.13 | Ezeket azért írtam nektek, akik hisztek az Isten Fiának nevében, hogy. megtudjátok, hogy örök életetek van. (A 13. vers végén egyes kéziratokban még ez olvasható: és higgyetek az Isten Fiának nevében.)
1John.5.14 | "És ez az a bizodalom, amellyel őhozzá vagyunk, hogy ha kérünk valamit az ő akarata szerint, meghallgat minket;"
1John.5.15 | és ha tudjuk, hogy meghallgat minket, akármit kérünk, tudjuk, hogy már teljesítette kéréseinket, amelyekkel hozzá fordultunk.
1John.5.16 | Ha valaki látja, hogy atyjafia vétkezik — nem halálos bűnnel — könyörögjön és Isten életet ad annak: azoknak, akik nem halálos bűnnel vétkeznek. Van halálos bűn. Nem az ilyenekért mondom, hogy könyörögjön.
1John.5.17 | "Minden igazságtalanság bűn; de van olyan bűn is, amely nem halálos."
1John.5.18 | Tudjuk, hogy mindenki, aki Istentől született, nem vétkezik, hanem Ő, aki az Istentől született, megőrzi azt és a gonosz nem ér ahhoz.
1John.5.19 | Tudjuk, hogy mi az Istentől vagyunk, és az egész világ a gonoszság hatalmában vesztegel.
1John.5.20 | Tudjuk azt is, hogy az Isten Fia eljött és értelmet adott nekünk arra, hogy megismerjük azt, aki igaz és hogy mi az igazban, az ő Fiában, a Jézus Krisztusban vagyunk. Ez az igaz Isten és az örök élet.
1John.5.21 | Fiacskáim, Oltalmazzátok meg magatokat a bálványoktól!
