Rev.1.1 | Jézus Krisztus kinyilatkoztatása, amelyet adott neki az Isten, hogy megmutassa az ő szolgáinak mindazt, amiknek hamarosan meg kell történniök: ő pedig elküldte azt angyala által, és megjelentette szolgájának, Jánosnak,
Rev.1.2 | aki bizonyságot tett az Isten beszédéről és Jézus Krisztus bizonyságtételéről, mindenről, amit látott,
Rev.1.3 | "Boldog, aki olvassa és akik hallgatják a prófétálás beszédeit és megtartják mindazt, ami abban megíratott; mert az idő közel."
Rev.1.4 | János a hét ázsiai gyülekezetnek: Kegyelem nektek és békesség attól, aki van, aki volt és aki eljövendő, és a hét lélektől, akik az ő királyi széke előtt vannak,
Rev.1.5 | és a Jézus Krisztustól, aki a hű tanú, a halottak közül elsőszülött és a föld királyainak fejedelme. Annak, aki szeret minket és megváltott bűneinkből az ő vére által,
Rev.1.6 | és az Istennek és az ő Atyjának királyságává és papjaivá tett minket: annak legyen dicsőség és hatalom örökkön-örökké. Ámen.
Rev.1.7 | "Íme, eljön a felhőkkel és meglátja minden szem, még azok is, akik átszögezték; és siratja őt a föld minden nemzetsége. Úgy van. Ámen."
Rev.1.8 | Én vagyok az Alfa és az Ómega, ezt mond ja az Úr, az Isten, aki van és aki volt és aki eljövendő, a Mindenható.
Rev.1.9 | Én, János, atyátokfia és társatok a szenvedésben és királyságban és a Jézusra való állhatatos várakozásban, a Pátmos nevű szigeten voltam az Isten beszédéért és a Jézusról való bizonyságtételért.
Rev.1.10 | Elragadtattam Lélekben az Úr napján és hátam mögött hatalmas hangot hallottam, mint egy trombitáét,
Rev.1.11 | amely ezt mondta: Írd meg könyvbe, amit látsz, és küldd el a hét gyülekezetnek: Efezusba, Szmirnába, Pergamumba, Tiatirába, Szárdisba, Filadelfiába és Laodiceába.
Rev.1.12 | És megfordultam, hogy lássam a hangot, amely velem beszélt. Amint megfordultam, hét arany gyertyatartót láttam,
Rev.1.13 | és a gyertyatartók között Ember Fiához hasonlót, bokáig érő ruhába öltözve és mellén aranyövvel körülövezve,
Rev.1.14 | "Feje pedig és haja fehér volt, mint a hófehér gyapjú, és szeme, mint a tűzláng;"
Rev.1.15 | és lába hasonló volt a kemencében izzó aranyfényű érchez, hangja pedig olyan, mint sok víz zúgása.
Rev.1.16 | "Jobb kezében pedig hét csillag volt és szájából kétélű éles kard jött ki; és arca, mint a nap, mikor fénylik erejében."
Rev.1.17 | "És mikor láttam, úgy estem lábához, mint egy halott. Ő pedig jobbját rámtéve, így szólt: Ne félj; én vagyok az Első és az Utolsó,"
Rev.1.18 | és az Élő, pedig halott voltam, és íme élek örökkön-örökké, és nálam vannak a halálnak és a pokolnak kulcsai.
Rev.1.19 | Írd meg tehát mindazt, amit látsz, és ami van és aminek ezután kell történnie,
Rev.1.20 | annak a hét csillagnak a titkát, amelyet jobb kezemben láttál, és a hét arany gyertyatartót: a hét csillag a hét gyülekezet angyala és a hét gyertyatartó a hét gyülekezet.

Rev.2.1 | Az efezusi gyülekezet angyalának írd meg: Ezt mondja az, aki jobb kezében tartja a hét csillagot, aki a hét arany gyertyatartó között jár:
Rev.2.2 | Tudom a te cselekedeteidet, fáradozásodat és állhatatosságodat és hogy a gonoszokat nem szenvedheted, sőt próbára tetted azokat, akik apostoloknak mondják magukat, holott nem azok, és hazugoknak találtad őket.
Rev.2.3 | És állhatatos vagy, terhet hordoztál az én nevemért és nem fáradtál el.
Rev.2.4 | De azért van panaszom ellened: hogy első szeretetedet elhagytad.
Rev.2.5 | "Emlékezzél meg azért, honnét estél le! Térj meg és azokat cselekedd, amiket először cselekedtél; mert ha nem, eljövök hozzád és gyertyatartódat kimozdítom helyéből, ha meg nem térsz."
Rev.2.6 | De az megvan benned, hogy gyűlölöd a nikolaiták cselekedeteit, amelyeket én is gyűlölök.
Rev.2.7 | Akinek van füle, hallja meg, mit mond a Lélek a gyülekezeteknek! Annak, aki győz, enni adok az élet fájáról, amely az Isten paradicsomában van.
Rev.2.8 | A szmirnai gyülekezet angyalának írd meg: Ezt mondja az Első és az Utolsó, aki halott volt és életre kelt:
Rev.2.9 | Tudom a te nyomorúságodat és szegénységedet (de gazdag vagy) és azoknak káromlását, akik zsidóknak állítják magukat, holott nem azok, hanem a Sátán zsinagógája.
Rev.2.10 | "Semmit ne félj azoktól, amiket el kell szenvedned. Íme, a Sátán közületek néhányat börtönbe fog vetni, hogy megpróbáltassatok; és tíz napig tartó nyomorúságtok lesz. Légy hű mindhalálig, és neked adom az élet koronáját."
Rev.2.11 | Akinek füle van, hallja meg, mit mond a Lélek a gyülekezeteknek! Aki győz, annak nem árt a második halál.
Rev.2.12 | A pergamumi gyülekezet angyalának írd meg: Ezt mondja az, akinél a kétélű éles kard van:
Rev.2.13 | Tudom, hol lakol: ahol a Sátán trónja van. És ragaszkodol nevemhez és a belém vetett hitet nem tagadtad meg Antipásnak, az én hű tanúmnak napjaiban sem, akit megöltek nálatok, ahol a Sátán lakik.
Rev.2.14 | De van valami kevés panaszom ellened, mert vannak nálad olyanok, akik Bálám tanítását követik, ki Bálákot arra tanította, hogy tőrt vessen Izrael fiai elé, hogy egyenek a bálványáldozatokból és paráználkodjanak.
Rev.2.15 | Így vannak nálad is olyanok, akik szintén a nikolaiták tanítását követik.
Rev.2.16 | "Térj meg azért; ha pedig nem, hamarosan ellened megyek és vívok azok ellen szájamnak kardjával."
Rev.2.17 | Akinek van füle, hallja meg, mit mond a Lélek a gyülekezeteknek! Annak, aki győz, enni adok az elrejtett mannából, és adok neki fehér kövecskét és a kövecskén új írott nevet, amelyet senki sem tud, csak az, aki kapja.
Rev.2.18 | A tiatirai gyülekezet angyalának írd meg: Ezt mondja az Isten Fia, akinek szeme olyan, mint a tűzláng, és lába hasonló az aranyfényű érchez:
Rev.2.19 | Tudom a te cselekedeteidet, szeretetedet, hitedet, szolgálatodat és állhatatosságodat, és hogy az utóbbi cselekedeteid többet érnek az elsőknél.
Rev.2.20 | De azért van panaszom ellened, mert eltűröd azt az asszonyt, Jezabelt, aki magát prófétának mondja, és tanít és arra csábítja az én szolgáimat, hogy paráználkodjanak és egyenek a bálványáldozatokból.
Rev.2.21 | És én adtam neki időt, hogy megtérjen, de ő nem akar megtérni paráznaságából.
Rev.2.22 | Íme, betegágyba vetem őt, és nagy nyomorúságba azokat, akik vele paráználkodnak, ha meg nem térnek cselekedeteikből.
Rev.2.23 | Gyermekeit is halállal ölöm meg. És megtudják a gyülekezetek mind, hogy én vagyok a vesék és szívek vizsgálója és mindegyikőtöknek megfizetek a ti cselekedeteitek szerint.
Rev.2.24 | Nektek pedig, a többi tiatirabelinek, azoknak, akik nem vallják ezt a tanítást és akik, mint mondják, nem ismerték meg a Sátán mélységeit, ezt mondom: Nem vetek rátok más terhet,
Rev.2.25 | hanem azt, ami nálatok van, tartsátok meg, amíg eljövök.
Rev.2.26 | És annak, aki győz és mindvégig cselekszi az én cselekedeteimet, hatalmat adok majd a pogányokon,
Rev.2.27 | "és vasvesszővel pásztorolja őket, ahogy a cserépedényeket széttörik; amint én is vettem az én Atyámtól."
Rev.2.28 | És neki adom a hajnalcsillagot,
Rev.2.29 | Akinek van füle, hallja meg, mit mond a Lélek a gyülekezeteknek!

Rev.3.1 | A szárdisi gyülekezet angyalának írd meg: Ezt mondja az, akinél az Istennek hét lelke van és a hét csillag: Tudom a te cselekedeteidet, hogy az a neved, hogy élsz, pedig halott vagy.
Rev.3.2 | "Légy éber és erősítsd meg a többieket, akik halófélben vannak; mert nem találtam teljeseknek a te cselekedeteidet az én Istenem előtt."
Rev.3.3 | "Emlékezzél meg azért, hogyan vetted és hallottad; és tartsd meg és térj meg. Ha tehát nem leszel éber, elmegyek hozzád, mint a tolvaj, és nem tudod, mely órában megyek el hozzád."
Rev.3.4 | De vannak néhányan Szárdisban: azok, akik nem szennyezték be ruhájukat és fehér ruhában fognak járni velem, mivel méltók rá.
Rev.3.5 | Aki győz, az fehér ruhába öltözik, és annak nevét nem törlöm ki az élet könyvéből, és vallást teszek az ő nevéről az én Atyám előtt és az ő angyalai előtt.
Rev.3.6 | Akinek van füle, hallja meg, mit mond a Lélek a gyülekezeteknek!
Rev.3.7 | A filadelfiai gyülekezet angyalának is írd meg: Ezt mondja a Szent, az Igaz, akinél a Dávid kulcsa van, aki amit kinyit, senki be nem zárja, és amit bezár, senki ki nem nyitja:
Rev.3.8 | "Tudom a te cselekedeteidet, íme nyitott ajtót adtam eléd, amelyet senki be nem zárhat; mert bár kevés erőd van, mégis megtartottad az én beszédemet és nem tagadtad meg az én nevemet."
Rev.3.9 | íme, én adok neked a Sátán zsinagógájából, azokból, akik zsidóknak mondják magukat, de nem azok, hanem hazudnak, íme, azt cselekszem, hogy eljöjjenek és leboruljanak lábad előtt és megtudják, hogy én szerettelek téged.
Rev.3.10 | Mivel megtartottad állhatatosságra intő beszédemet, én is megtartalak téged a megpróbáltatás órájában, amely jön az egész világra, hogy megpróbálja a földön lakókat,
Rev.3.11 | Hamarosan eljövök. Tartsd meg, amid van, hogy senki el ne vegye a te koronádat.
Rev.3.12 | "Aki győz, azt oszloppá teszem az én Istenem templomában, és többé onnan ki nem jön; és felírom rá az én Istenem nevét és az én Istenem városának, az új Jeruzsálemnek nevét, amely az égből száll alá az én Istenemtől, és az én új nevemet."
Rev.3.13 | Akinek van füle, hallja meg, mit mond a Lélek a gyülekezeteknek!
Rev.3.14 | A laodiceai gyülekezet angyalának írd meg: Ezt mondja az Ámen, a hű és igaz tanú, az Isten teremtésének kezdete:
Rev.3.15 | Tudom a te cselekedeteidet, hogy sem hideg nem vagy, sem forró. Bár hideg volnál vagy forró!
Rev.3.16 | Így mivel langymeleg vagy, sem hideg, sem forró: kiköplek a számból.
Rev.3.17 | Mivel ezt mondod: Gazdag vagyok, és meggazdagodtam, és semmire nincs szükségem, és nem tudod, hogy te nyomorult, szánalomraméltó, szegény, vak és mezítelen vagy:
Rev.3.18 | "azt tanácsolom azért neked, végy tőlem tűzben megpróbált aranyat, hogy gazdaggá légy; és fehér ruhákat, hogy öltözeted legyen és ne lássék meg a te rút mezítelenséged; és szemgyógyító írral kend meg a szemedet, hogy láss."
Rev.3.19 | Én, akiket szeretek, megfeddem és megfenyítem. Légy tehát buzgóságos és térj meg.
Rev.3.20 | "Íme, az ajtó előtt állok és zörgetek; ha valaki meghallja az én szómat és kinyitja az ajtót, bemegyek ahhoz és vele vacsorálok és ő énvelem."
Rev.3.21 | Aki győz, annak megadom, hogy királyi székemben üljön velem, amint én is győztem és Atyámmal az ő királyi székében ültem.
Rev.3.22 | Akinek van füle, hallja meg, mit mond a Lélek a gyülekezeteknek!

Rev.4.1 | Ezek után láttam, és íme, megnyílt egy ajtó a mennyben és az előbbi hang, amelyet trombitaszónak hallottam, és amely velem beszélt, ezt mondta: Jöjj fel ide és én megmutatom neked mindazt, aminek ezután meg kell lennie.
Rev.4.2 | És azonnal elragadtattam Lélekben. És íme királyi szék állott a mennyben és a királyi székben ült Valaki.
Rev.4.3 | És aki abban ült, olyannak látszott, mint a jáspis és szárdius kő, és a királyi széket körülvevő szivárvány olyan volt, mint a smaragd.
Rev.4.4 | És a királyi szék körül huszonnégy más királyi szék volt és a királyi székekben huszonnégy vén ült, fehér ruhákba öltözve, fejükön arany koronák.
Rev.4.5 | A királyi székből pedig villámok cikáztak és szózatok és mennydörgések hallatszottak. És a királyi szék előtt hét fáklya lobogott: az Istennek hét lelke.
Rev.4.6 | "És a királyi szék előtt mintha üvegtenger lett volna, hasonló a kristályhoz; és középen, a királyi széknél és a királyi szék körül négy élőlény volt, tele szemekkel elől-hátul."
Rev.4.7 | És az első élőlény hasonló volt az oroszlánhoz, a második élőlény hasonló a borjúhoz, a harmadik élőlénynek olyan arca volt, mint egy embernek, és a negyedik élőlény hasonló volt a repülő sashoz.
Rev.4.8 | És a négy élőlény, amelyek közül mindegyiknek hat-hat szárnya volt, köröskörül és belül szemekkel tele, és éjjel-nappal szüntelen ezt mondta: Szent, szent, szent az Úr, a mindenható Isten, aki volt, aki van, és aki eljövendő!
Rev.4.9 | És valahányszor az élőlények dicsőséget, tisztességet és hálát adnak Annak, aki a királyi székben ül és örökkön-örökké él,
Rev.4.10 | leborul a huszonnégy vén a királyi székben ülő előtt és imádja Őt, aki örökkön-örökké él, és koronáikat a királyi szék elé teszik, és ezt mondják:
Rev.4.11 | Méltó vagy, Urunk és Istenünk, hogy tied legyen a dicsőség és a tisztesség és a hatalom, mert te teremtettél mindent és a te akaratodból lettek és teremtettek.

Rev.5.1 | És láttam a királyi székben ülő jobb kezében egy könyvet, amely belül és kívül tele volt írva és le volt pecsételve hét pecséttel.
Rev.5.2 | És láttam egy erős angyalt, aki hangosan kiáltotta: Ki méltó arra, hogy felnyissa a könyvet és feltörje pecsétéit?
Rev.5.3 | És senki sem akadt sem mennyben, sem földön, sem föld alatt, aki felnyithatta volna a könyvet és abba beletekinthetett volna.
Rev.5.4 | Én azért nagyon sírtam, hogy senki sem találtatott méltónak a könyv felnyitására s arra sem, hogy beletekintsen.
Rev.5.5 | És a vének közül egy így szólt nekem: Ne sírj. Íme, győzött a Júda törzséből való oroszlán, a Dávid gyökere, hogy felnyissa a könyvet és annak hét pecsétjét.
Rev.5.6 | És a királyi szék és a négy élőlény között és a vének között láttam egy Bárányt állani, amely mintha meg lett volna ölve. Hét szarva volt és hét szeme: ezek az Istennek hét lelke, elküldve az egész földre.
Rev.5.7 | Ez eljött és elvette a könyvet a királyi székben ülőnek jobb kezéből.
Rev.5.8 | És mikor a könyvet elvet te, a négy élőlény és a huszonnégy vén leborult a Bárány előtt. Mindegyiküknél hárfa volt és füstölőszerrel telt aranycsésze: ezek a szentek imádságai.
Rev.5.9 | És új éneket énekeltek e szavakkal: Méltó vagy, hogy elvedd a könyvet és felnyisd pecsétéit, mert megölettél és a te véreddel váltottál meg minket Istennek minden törzsből és nyelvből és népből és nemzetből.
Rev.5.10 | És a mi Istenünk számára királysággá és papokká tetted őket és uralkodni fognak a földön.
Rev.5.11 | Majd feltekintettem és sok angyal szavát hallottam, akik a királyi szék, az élőlények és a vének körül állottak, — számuk tízezerszer tízezer és ezerszer ezer volt —
Rev.5.12 | amint hangosan így kiáltottak: Méltó a megölt Bárány, hogy övé legyen az erő és gazdagság és bölcsesség és hatalom és tisztesség és dicsőség és áldás!
Rev.5.13 | És hallottam, hogy minden teremtmény, ami csak a mennyben, a földön és a föld alatt és a tengerben és mind, ami ezekben van, ezt mondta: A királyi székben ülőnek és a Báránynak áldás és tisztesség és dicsőség és hatalom örökkön-örökké!
Rev.5.14 | És a négy élőlény így szólt: Ámen. És a vének leborultak és imádták.

Rev.6.1 | És láttam, mikor a Bárány a hét pecsét közül az elsőt felnyitotta, és hallottam, hogy a négy élőlény közül az egyik mennydörgéshez hasonló hangon ezt mondta: Jöjj!
Rev.6.2 | És láttam, és íme, egy fehér ló, és a rajta ülőnek íjja volt. És korona adatott neki, és kivonult mint győztes és hogy győzzön.
Rev.6.3 | És mikor a második pecsétet felnyitotta, hallottam, hogy a második élőlény így szólt: Jöjj!
Rev.6.4 | És kijött egy másik, veres ló és a rajta ülőnek hatalom adatott arra, hogy a békességet elvegye a földről és hogy az emberek egymást öljék. És nagy kardot adtak neki.
Rev.6.5 | És mikor a harmadik pecsétet felnyitotta, hallottam, hogy a harmadik élőlény így szólt: Jöjj! Láttam azért és íme, jött egy fekete ló és a rajta ülőnek mérleg volt a kezében.
Rev.6.6 | És úgy tetszett, hogy a négy élőlény között egy hang ezt mondta: Egy mérce búza egy dénár, három mérce árpa egy dénár, de a bort és az olajat ne bántsd.
Rev.6.7 | És mikor a negyedik pecsétet felnyitotta, hallottam, hogy a negyedik élőlény ezt mondta: Jöjj!
Rev.6.8 | És láttam, és íme jött egy fakó ló, és a rajta ülőnek neve Halál volt és a pokol követte őt. És ezeknek hatalom adatott a föld negyedrészén, hogy öljenek karddal, éhséggel, döghalállal és a föld vadállataival.
Rev.6.9 | És mikor az ötödik pecsétet felnyitotta, láttam az oltár alatt azoknak lelkeit, akiket az Isten igéjéért és az ő bizonyságtételükért öltek meg.
Rev.6.10 | És hangosan így kiáltottak: Uram, ki szent és igaz vagy, meddig halasztod még az ítéletet, és meddig nem állasz bosszút a mi vérünkért azokon, akik a földön laknak?
Rev.6.11 | Akkor mindegyiküknek fehér ruha adatott és megmondatott nekik, hogy legyenek türelemmel még egy kis ideig, míg betelik a száma szolgatársaiknak és atyjokfiainak, akiknek meg kell öletniük, ahogy őket is megölték.
Rev.6.12 | És amikor a hatodik pecsétet felnyitotta, láttam, nagy földrengés támadt és a nap olyan feketévé lett, mint valami szőrből készült gyászruha, a tele hold pedig olyan lett, mint a vér.
Rev.6.13 | Az ég csillagai pedig úgy hullottak a földre, mint a fügefa hullatja éretlen gyümölcsét, mikor nagy szél rázza.
Rev.6.14 | "És az ég eltűnt, mint mikor a papírtekercs összegöngyölödik, és minden hegy és sziget elmozdult a helyéről;"
Rev.6.15 | és a föld királyai és a fejedelmek és a vezérek és a gazdagok és a hatalmasok és minden szolga és szabad ember elrejtőzött a barlangokba és a hegyek szikláiba
Rev.6.16 | és így szóltak a hegyeknek és a szikláknak: Essetek ránk és rejtsetek el minket a királyi székben ülőnek arca elől és a Bárány haragja elől,
Rev.6.17 | mert elérkezett az ő haragjuk nagy napja, és kicsoda állhat meg?

Rev.7.1 | Ezek után láttam négy angyalt állani a föld négy szögletén, akik a föld négy szelét visszatartották, hogy ne fújjon szél se a főldre, se a tengerre, se semmi élőfára.
Rev.7.2 | Majd egy másik angyalt láttam feljönni napkeletről, akinél az élő Isten pecsétje volt és hangosan odakiáltott a négy angyalnak, akiknek megadatott, hogy ártsanak a földnek és a tengernek.
Rev.7.3 | És így szólt: Ne ártsatok se a földnek, se a tengernek, se az élőfáknak addig, amíg meg nem pecsételjük a mi Istenünk szolgáit az ő homlokukon.
Rev.7.4 | És hallottam a megpecsételtek számát: száznegyvennégyezer, akiket pecséttel jelöltek meg Izrael fiainak minden nemzetségéből:
Rev.7.5 | Júda nemzetségéből tizenkétezer elpecsételt, Rúben nemzetségéből tizenkétezer, Gád nemzetségéből tizenkétezer,
Rev.7.6 | Ásér nemzetségéből tizenkétezer, Naftáli nemzetségéből tizenkétezer, Manasse nemzetségéből tizenkétezer,
Rev.7.7 | Simeon nemzetségéből tizenkétezer, Lévi nemzetségéből tizenkétezer, Isakár nemzetségéből tizenkétezer,
Rev.7.8 | Zebulón nemzetségéből tizenkétezer, József nemzetségéből tizenkétezer, Benjámin nemzetségéből tizenkétezer elpecsételt.
Rev.7.9 | Azután láttam és íme, nagy sokaság jött, amelyet senki sem számlálhatott meg, minden nemzetből, törzsből, népből, nyelvből, és a királyi szék előtt és a Bárány előtt álltak fehér ruhákba öltözve, kezükben pálmaágakkal.
Rev.7.10 | És hangosan kiáltották: Az üdvösség a mi Istenünktől van, aki a királyi székben ül, és a Báránytól!
Rev.7.11 | Az angyalok pedig mindnyájan a királyi szék, a vének és a négy élőlény körül állottak és a királyi szék előtt arcra borultak és imádták az Istent
Rev.7.12 | eképen: Ámen! Az áldás és dicsőség és bölcsesség és hálaadás és tisztesség és hatalom és erő a mi Istenünké örökkön-örökké. Ámen.
Rev.7.13 | Ekkor a vének közül egy megszólalt és ezt mondta nekem: Kik ezek a fehér ruhába öltözöttek és honnan jöttek?
Rev.7.14 | És én azt mondtam neki: Uram, te tudod. És ő azt mondta nekem: Ezek azok, akik a nagy nyomorúságból jöttek és ruháikat megmosták és megfehérítették a Bárány vérében.
Rev.7.15 | Ezért vannak az Isten királyi széke előtt és szolgálnak neki nappal és éjjel az ő templomában és a királyi székben ülő ővelük lakozik.
Rev.7.16 | "Nem éheznek többé és nem szomjaznak többé; sem a nap nem tűz rájuk, sem semmi hőség,"
Rev.7.17 | mert a Bárány, aki a királyi széknek közepette van, pásztorolja őket és elvezeti az élő vizek forrásaira és letöröl az Isten az ő szemükről minden könnyet.

Rev.8.1 | És mikor a hetedik pecsétet felnyitotta, csendesség lett a mennyben, mintegy fél óráig.
Rev.8.2 | És láttam a hét angyalt, akik az Isten előtt álltak. Ezeknek hét trombitát adtak.
Rev.8.3 | Az után egy másik angyal jött és megállt az oltárnál, arany füstölővel. Ennek sok füstölőszert adtak, hogy adja azt a szentek imádságaihoz az arany oltárra, amely a királyi szék előtt van.
Rev.8.4 | És felszállt á füstölőszerek füstje a szentek imádságaival az angyal kezéből az Isten elé.
Rev.8.5 | Azután vette az angyal a füstölőt és megtöltötte az oltár tüzével, majd lehajította a földre, és ekkor mennydörgés, csattanás, villámlás és földrengés támadt.
Rev.8.6 | És a hét angyal, akinél a hét trombita volt, felkészült a trombitálásra.
Rev.8.7 | Az első trombitált és jégeső esett és tűz vérrel vegyítve hullott a földre, úgyhogy a föld egyharmada megégett és az élőfák egyharmada megégett és minden zöldellő fű megégett.
Rev.8.8 | A második angyal is trombitált: és mintha valami tűzzel égő nagy hegy zuhant volna a tengerbe, úgyhogy a tenger harmadrésze vérré változott.
Rev.8.9 | És elpusztult a tengerben levő teremtmények egyharmad része, amelyekben élet volt, és a hajók egyharmad része elpusztult.
Rev.8.10 | A harmadik angyal is trombitált: és az égből egy nagy csillag hullott le égve, mint egy fáklya. Ez ráesett, a folyók egyharmad részére és a vizek forrásaira.
Rev.8.11 | A csillag neve pedig Üröm volt. Ettől a folyók harmadrésze ürömmé változott és sok ember meghalt a vizektől, mivel azok megkeseredtek.
Rev.8.12 | A negyedik angyal is trombitált, és csapás sújtotta a nap harmadrészét és a hold harmadrészét és a csillagok harmadrészét, hogy azoknak harmadrésze elsötétüljön, és a nappal harmadrésze elveszítse világosságát és az éjtszaka hasonlóképen.
Rev.8.13 | És láttam és hallottam, amint egy sas repült át az ég közepén és hangosan ezt mondta: Jaj, jaj, jaj a föld lakóinak, a három angyal trombitájának többi szava miatt, akik még trombitálni fognak!

Rev.9.1 | Az ötödik angyal is trombitált, és láttam egy csillagot, amely az égből lehullott a földre és annak adatott a pokoli mélység kulcsa.
Rev.9.2 | Felnyitotta azért a pokoli mélységet és a mélységből olyan füst jött fel, mint valami nagy kemence füstje, úgyhogy a nap és a levegő elsötétült a mélység füstjétől.
Rev.9.3 | És a füstből sáskák jöttek ki a földre és ezeknek olyan hatalom adatott, amilyen hatalmuk a földön a skorpióknak van.
Rev.9.4 | És megmondatott nekik, hogy a föld füvét ne bántsák, se semmi zöldellőt, se semmi élőfát, hanem csak azokat az embereket, akiknek homlokán nincs az Isten pecsétje.
Rev.9.5 | És meghagyatott nekik, hogy ne öljék meg, hanem csak kínozzák őket öt hónapon át. És kínzásuk olyan, mint a skorpió okozta kín, mikor megmarja az embert.
Rev.9.6 | És azokban a napokban az emberek keresni fogják a halált, de nem találják, és kívánnának meghalni, de a halál elkerüli őket.
Rev.9.7 | A sáskák alakja pedig hasonló volt a háborúra felkészített lovakéhoz: fejükön mintha arany korona lett volna és arcuk olyan volt, mint az emberi arcok.
Rev.9.8 | És sörényük olyan volt, mint az asszonyi haj, és foguk, mint az oroszlánoké.
Rev.9.9 | Páncéljuk is volt, mint a vaspáncél, és szárnyaik zúgása olyan volt, mint a csatára száguldó sok lovas-szekér dübörgése.
Rev.9.10 | És farkuk olyan volt, mint a skorpióké. Fúlánkjuk is volt és farkukban volt erejük arra, hogy az embereknek öt hónapig ártsanak.
Rev.9.11 | "A pokoli mélység angyala volt felettük a király; annak neve héberül Abaddon, görögül pedig Apollion, azaz pusztító."
Rev.9.12 | "Az első jaj elmúlt; íme, ezután még két jaj következik."
Rev.9.13 | A hatodik angyal is trombitált és szózatot hallottam az arany oltár négy szarva felől, amely Isten előtt van.
Rev.9.14 | És a szózat ezt mondta a hatodik angyalnak, akinél a trombita volt: Oldozd fel azt a négy angyalt, akik a nagy folyamnál, az Eufrátesnél vannak megkötözve.
Rev.9.15 | Feloldoztatott tehát a négy angyal, akik már készen állottak az órára, a napra, a hónapra és az esztendőre, hogy megöljék az emberek egyharmad részét.
Rev.9.16 | És a lovas seregek száma húszezerszer tízezer volt — hallottam a számukat.
Rev.9.17 | "És így láttam a lovakat látomásban és a rajtuk ülőket, akiknek tűz-vörös, jácintkék és kénsárga páncéljuk volt; és a lovak feje olyan volt, mint az oroszlánok feje, és szájukból tűz és füst és kéngőz jött ki."
Rev.9.18 | E három csapás ölte meg az emberek harmadrészét: a tűz, a füst és a kéngőz, amely a szájukból jött ki.
Rev.9.19 | "Mert a lovak ereje a szájukban és farkukban van; mert az ő farkuk kígyókhoz hasonló, amelyeknek fejük van és ezzel ártanak."
Rev.9.20 | A többi emberek pedig, akiket e csapások nem öltek meg, nem tértek meg a maguk csinálta bálványoktól, hogy ne imádják többé az ördögöket és az arany, ezüst, érc, kő és fabálványokat, amelyek sem látni, sem hallani, sem járni nem tudnak.
Rev.9.21 | És nem tértek meg gyilkosságaikból, sem varázslásaikból, sem paráználkodásaikból, sem tolvajlásaikból.

Rev.10.1 | És láttam egy másik erős angyalt az égből leszállani, felhő volt a ruhája, a fején szivárvány és az arca olyan volt, mint a nap, és lábai, mint a tűzoszlopok.
Rev.10.2 | "És a kezében nyitott könyvecske volt; és jobb lábával a tengerre lépett, a ballal pedig a földre."
Rev.10.3 | És hangosan kiáltott, mint mikor az oroszlán ordít. És mikor kiáltott, megszólalt a hét mennydörgés a maga hangján.
Rev.10.4 | "És mikor a hét mennydörgés megszólalt, le akartam írni; és az égből szózatot hallottam, amely ezt mondta nekem: Pecsételd le, amiket a hét mennydörgés mondott és ne írd le azokat."
Rev.10.5 | És az angyal, akit láttam állani a tengeren és a földön, felemelte jobb kezét az égre,
Rev.10.6 | és megesküdött az örökkön-örökké élőre, aki teremtette a mennyet és a benne valókat, a földet és a rajta valókat, és a tengert és a benne valókat, hogy nem lesz már több idő,
Rev.10.7 | hanem a hetedik angyal szavának napjaiban, amikor trombitálni kezd, — teljességre jut az Isten titka, amint örömhírként tudtul adta szolgáinak, a prófétáknak.
Rev.10.8 | És a szózat, amelyet hallottam az égből, ismét szólt nekem, és ezt mondta: Menj el és vedd azt a nyitott könyvet, amely a tengeren és a földön álló angyal kezében van.
Rev.10.9 | "Odamentem tehát az angyalhoz és így szóltam neki: Add nekem a könyvecskét. És ő azt mondta nekem: Vedd és edd meg; megkeseríti ugyan a gyomrodat, de a szádban édes lesz, mint a méz."
Rev.10.10 | És átvettem az angyal kezéből a könyvecskét és megettem és a számban olyan édes volt, mint a méz, de mikor megettem, megkeseredett a gyomrom.
Rev.10.11 | És azt mondta nekem: Ismét prófétálnod kell sok nép és nemzet és nyelv és király felől.

Rev.11.1 | Azután egy vesszőhöz hasonló nádszálat adtak nekem e szóval: Kelj fel és mérd meg az Isten templomát, az oltárt és azokat, akik abban imádkoznak.
Rev.11.2 | De a templom külső udvarát hagyd ki és ne mérd meg, mert a pogányoknak adatott és a szent várost tapodják majd negyvenkét hónapig.
Rev.11.3 | És meghagyom az én két tanúmnak, hogy zsákruhába öltözve, ezerkétszázhatvan napig prófétáljanak.
Rev.11.4 | Ezek az a két olajfa és két gyertyatartó, amelyek a föld Ura előtt állanak.
Rev.11.5 | És, ha valaki bántani akarja őket, szájukból tűz jön ki, amely megemészti ellenségeiket. És ha valaki bántani akarja őket, annak így keli megöletnie.
Rev.11.6 | Ezeknek megvan a hatalmuk arra, hogy bezárják az eget, hogy prófétálásuk ideje alatt ne legyen eső és van hatalmuk a vizeken, hogy vérré változtassák azokat és megverjék a földet mindenféle csapással, ahányszor csak akarják.
Rev.11.7 | És mikor elvégzik majd bizonyságtételüket, a mélységből feljövő fenevad harcra kel ellenük és legyőzi és megöli őket.
Rev.11.8 | És tetemeik ott feküsznek majd ama nagy város utcáján, amelyet lelki értelmezéssel Sodornának és Egyiptomnak hívnak, ahol az ő Urukat is megfeszítették.
Rev.11.9 | És a népek és törzsek és nyelvek és nemzetek közül valók látják az ő holttestüket három és fél napig, és holttestüket nem engedik sírba tenni.
Rev.11.10 | És a föld lakosai örülnek és ujjonganak rajtuk és ajándékokat küldenek egymásnak, mivel e két próféta gyötörte a föld lakosait.
Rev.11.11 | De három és fél nap múlva élet lelkét adta beléjük az Isten és lábukra álltak, és nagy félelem szállott azokra, akik nézték őket.
Rev.11.12 | És hatalmas szózatot hallottak az égből, amely azt mondta nekik: Jöjjetek fel idei és felmentek az égbe felhőben és látták őket ellenségeik.
Rev.11.13 | És abban az órában nagy földrengés lett, úgyhogy a város tizedrésze összedűlt és megöletett a földrengésben hétezer ember, és a többiek megrémültek és dicsőséget adtak a menny Istenének.
Rev.11.14 | "A második jaj elmúlt; íme hamarosan jön a harmadik jaj."
Rev.11.15 | És a hetedik angyal trombitált, ekkor hatalmas szózatok hangzottak a mennyben, amelyek így szóltak: Immár a mi Urunk és az ő Krisztusa uralkodik a világ felett és uralkodni fog örökkön-örökké.
Rev.11.16 | És a huszonnégy vén, aki az Isten előtt ült királyi székben, arcra borult és így imádta az Istent:
Rev.11.17 | Hálát adunk neked, Urunk, mindenható Isten, aki vagy és aki voltál, hogy nagy hatalmadat kezedbe vetted és uralkodásodat elkezdetted.
Rev.11.18 | És megharagudtak a pogányok, de eljött a te haragod és annak az ideje, hogy a halottak megítéltessenek és megadd a jutalmat a te szolgáidnak, a prófétáknak és a szenteknek és azoknak, akik a te nevedet félik, kicsinyeknek és nagyoknak, és elpusztítsd azokat, akik a földet pusztítják.
Rev.11.19 | És kitárult az Isten temploma a mennyben és láthatóvá lett az ő szövetségének ládája az ő templomában, majd villámlás, csattanás, mennydörgés, földrengés és nagy jégeső támadt.

Rev.12.1 | Azután nagy jel tűnt fel az égen: egy asszony, aki a napba öltözött és a hold volt a lába alatt és fején tizenkét csillagból való korona.
Rev.12.2 | Várandós volt és szülési fájdalmában vajúdva kiáltozott.
Rev.12.3 | És más jel is feltűnt az égen: íme, egy hatalmas, tűzvörös sárkány, amelynek hét feje volt és tíz szarva, és hét fején hét korona.
Rev.12.4 | Ennek farka az ég csillagainak harmadrészét magával sodorta és a földre dobta azokat. És odaállt a sárkány a szülő asszony elé, hogy mikor szül, megegye annak fiát.
Rev.12.5 | És szült fiúgyermeket, aki vasvesszővel pásztorol minden nemzetet. És gyermeke felragadtatott az Istenhez és az ő királyi székéhez.
Rev.12.6 | Az asszony pedig a pusztába futott, ahol Istentől készített helye van, hogy ott táplálják őt ezerkétszázhatvan napig.
Rev.12.7 | És háború támadt az égben: Mihály és az ő angyalai hadakoztak a sárkánnyal és a sárkány is hadakozott az ő angyalaival együtt,
Rev.12.8 | de nem vehetett diadalt, úgyhogy többé helyük sem találtatott a mennyben.
Rev.12.9 | "így vettetett le a nagy sárkány, a régi kígyó, akit ördögnek és Sátánnak neveznek, aki mind az egész föld kerekségét megtéveszti; s így vettettek le a földre vele együtt az ő angyalai is."
Rev.12.10 | Azután hatalmas szózatot hallottam az égben, amely ezt mondta: Most valósult meg az üdvösség és a hatalom és a mi Istenünk országa és az ő Krisztusának hatalma, mert levettetett a mi atyánkfiainak vádlója, aki vádolta őket éjjel-nappal a mi Istenünk előtt.
Rev.12.11 | De ezek legyőzték őt a Bárány vérével és az ő bizonyságtételük beszédével és nem kímélték életüket mind halálig.
Rev.12.12 | Ezért ujjongjatok, ti egek, és akik bennük lakoztok! Jaj a földnek és a tengernek, mert leszállt hozzátok az ördög, aki tele van nagy haraggal, mint aki tudja, hogy kevés ideje van.
Rev.12.13 | Mikor tehát látta a sárkány, hogy levetették a földre, üldözni kezdte az asszonyt, aki a fiút szülte.
Rev.12.14 | De az asszonynak két hatalmas sasszárny adatott, hogy elrepülhessen a pusztába az ő helyére, hogy táplálják ott ideig, időkig és az idő feléig a kígyó elől elrejtve.
Rev.12.15 | A kígyó pedig a szájából az asszony után vizet lövelt mint egy folyót, hogy elsodortassa őt.
Rev.12.16 | De a föld segített az asszonyon, mert a föld megnyitotta száját és elnyelte a folyót, amelyet a sárkány lövelt ki szájából.
Rev.12.17 | Ekkor megharagudott a sárkány az asszonyra és elment, hogy hadakozzék a többiekkel, az ő magvából valókkal, akik az Isten parancsolatait megőrzik s akiknél megvan a Jézus bizonyságtétele. (18) És a tenger fövenyére állt.

Rev.13.1 | "És láttam egy vadállatot feljönni a tengerből, amelynek tíz szarva és hét feje volt; szarvain tíz korona és fejein istenkáromlás nevei."
Rev.13.2 | És a vadállat, amelyet láttam, hasonló volt a párduchoz: lába, mint a medve lába és szája, mint az oroszlán szája. És a sárkány odaadta neki erejét és trónját és nagy hatalmát.
Rev.13.3 | És úgy láttam, hogy az egyik feje halálosan megsebesült, de halálos sebe meggyógyult. És csodálkozva nézett az egész föld a vadállatra.
Rev.13.4 | És imádták a sárkányt, aki a hatalmat adta a vadállatnak, és imádták a vadállatot is e szavakkal: Ki hasonló a vadállathoz? Ki küzdhetne meg vele?
Rev.13.5 | És adatott neki nagyokat és istenkáromlásokat mondó száj és adatott neki hatalom, hogy így cselekedjék negyvenkét hónapon át.
Rev.13.6 | Megnyitotta tehát száját az Isten ellen való káromlásra, hogy káromolja az ő nevét és az ő sátorát, azokat, akik a mennyben laknak.
Rev.13.7 | "Az is megadatott neki, hogy hadakozzék a szentek ellen és legyőzze őket. És hatalom adatott neki minden törzsön és népen és nyelven és nemzeten;"
Rev.13.8 | és imádni fogja őt a föld minden lakója, akinek neve nincs beírva a megölt Bárány életkönyvébe a világ teremtése óta.
Rev.13.9 | Ha van füle valakinek, hallja!
Rev.13.10 | "Ha valaki fogságra vet mást, maga is fogságba jut; ha valaki karddal öl, karddal kell megöletnie. Ide kell a szentek állhatatossága és hite!"
Rev.13.11 | Azután egy másik vadállatot láttam feljönni a földből, amelynek két szarva volt, bárányéhoz hasonló, de úgy beszélt, mint a sárkány.
Rev.13.12 | "És az előbbi vadállatnak minden hatalmát gyakorolja annak szemeláttára; és azt is cselekszi, hogy a föld és annak lakosai imádják az első vadállatot, amelynek halálos sebe meggyógyult."
Rev.13.13 | És nagy jeleket tesz, és azt is, hogy tűz száll le az égből a földre, az emberek szeme láttára.
Rev.13.14 | És megtéveszti a föld lakóit a jelekkel, amelyek azért adattak neki, hogy a vadállat előtt tegye azokat, és azt mondja a föld lakóinak, hogy készítsék el a vadállat képét, amelyet karddal sebesítettek meg, de megelevenedett.
Rev.13.15 | És megadatott neki, hogy a vadállat képébe lelket adjon, hogy a vadállat képe beszéljen is és azt cselekedje, hogy mindazok, akik nem imádják a vadállat képét megölessenek.
Rev.13.16 | És mindenkit, kicsinyeket és nagyokat, gazdagokat és szegényeket, szabadokat és szolgákat jobb kezükön vagy homlokukon bélyeggel jelöltet meg,
Rev.13.17 | "úgyhogy senki se vehessen, se el ne adhasson, csak az, akin a bélyeg van; a vadállat neve vagy nevének száma."
Rev.13.18 | Ide kell a bölcsesség! Akinek értelme van számítsa ki a vadállat számát, mert az egy embernek a száma, és az ő száma hatszázhatvanhat.

Rev.14.1 | És láttam, és íme a Bárány ott állott a Sion hegyén és vele száznegyvennégyezeren, akiknek homlokára fel volt írva az ő neve és az ő Atyjának neve.
Rev.14.2 | És hangot hallottam a mennyből, mint sok víz zúgását és mint hatalmas mennydörgés szavát, és a hang, amelyet hallottam, olyan volt, mint amikor a hárfások játszanak az ő hárfáikon.
Rev.14.3 | "És új éneket énekeltek a királyi szék előtt és a négy élőlény és a vének előtt; és senki sem tudta megtanulni az éneket, csak az a száznegyvennégyezer, akik áron vétettek meg a földről."
Rev.14.4 | Ezek azok, akik nőkkel nem szennyezték be magukat, mert szüzek. Ezek azok, akik követik a Bárányt, ahová csak megy. Ezek áron vétettek meg az emberek közül, zsengéül az Isten és a Bárány számára.
Rev.14.5 | És szájukban nem találtatott hazugság, mert ártatlanok.
Rev.14.6 | És láttam egy másik angyalt az égbolt közepén repülni, akinél ott volt az örökkévaló evangéliom, hogy hirdesse azt a földön lakóknak és minden népnek és törzsnek és nyelvnek és nemzetnek,
Rev.14.7 | és ezt mondta hangos szóval: Féljétek az Istent és neki adjatok dicsőséget, mert eljött az ő ítéletének órája, és imádjátok azt, aki teremtette a mennyet és a földet és a tengert és a vizek forrásait.
Rev.14.8 | Ezt egy másik angyal követte, aki így szólt: Elesett, elesett a nagy Babilon, amely az ő paráznasága haragborából itatta meg az összes népeket!
Rev.14.9 | És egy harmadik angyal is követte őket, aki hangosan ezt mondta: Ha valaki imádja a vadállatot és az ő képét és bélyegét felveszi homlokára vagy kezére,
Rev.14.10 | az is inni fog az Isten haragjának borából, amely elegyítetlenül töltetett az ő haragjának poharába és tűzben, kéngőzben fog kínoztatni a szent angyalok előtt és a Bárány előtt,
Rev.14.11 | és az ő kínoztatásuk füstje felszáll örökkön-örökké, és nem lesz nyugalmuk sem éjjel, sem nappal azoknak, akik imádják a vadállatot és az ő képét és akik felveszik az ő nevének bélyegét.
Rev.14.12 | Ide kell a szentek állhatatosságra, akik megtartják az Isten, parancsolatait és a Jézusban vetett hitet.
Rev.14.13 | És hangot hallottam az égből, amely ezt mondta nekem: írd meg: Boldogok a halottak, akik az Úrban halnak meg mostantól fogva. Bizony, ezt mondja a Lélek, mert megnyugosznak fáradságuktól és cselekedeteik követik őket.
Rev.14.14 | És láttam, és íme, fehér felhő jött és a felhőn ült valaki, hasonló az Ember Fiához, fején arany korona, kezében éles sarló.
Rev.14.15 | És más angyal jött ki a templomból, hangosan kiáltva annak, aki a felhőn ült: Ereszd neki sarlódat és arass, mert itt az aratás ideje, mivel megérett a föld aratni valója.
Rev.14.16 | Ekkor a felhőn ülő rávetette sarlóját a földre és learattatott a föld.
Rev.14.17 | Azután másik angyal jött ki a mennyei templomból és annál is éles sarló volt.
Rev.14.18 | Ismét másik angyal az oltártól jött ki, akinek hatalma volt a tűzön és hangosan így kiáltott annak, akinél az éles sarló volt: Ereszd neki éles sarlódat és szüreteld le a föld szőlejének fürtjeit, mert már érettek a szőlőszemek.
Rev.14.19 | Ekkor rávetette az angyal az ő éles sarlóját a földre és leszüretelte a föld szőlejét és belehányta az Isten haragjának nagy borsajtójába.
Rev.14.20 | És megtaposták a borsajtót a városon kívül, és vér folyt ki a borsajtóból a lovak zablájáig ezerhatszáz futamatnyira.

Rev.15.1 | "Ezután másik nagy és csodálatos jelt láttam a mennyben: hét angyalt, akiknél a hét utolsó csapás volt; mert ezek által lett teljessé az Isten haragja."
Rev.15.2 | És olyasmit láttam, mint valami tűzzel elegyített üvegtenger, és akik győztek a vadállat felett, annak képe és nevének száma felett, azokat láttam ott állani az üvegtenger mellett Isten hárfáival kezükben.
Rev.15.3 | És énekelték Mózesnek, az Isten szolgájának énekét és a Báránynak énekét eképen: Nagyok és csodálatosak a te dolgaid, mindenható Úr Isten, igazságosak és igazak a te útaid, óh népek Királya!
Rev.15.4 | Ki ne félne téged, Uram, és ki ne dicsőítené a te nevedet? Mert egyedül csak te vagy szent. Eljönnek mind a pogányok és imádnak téged, mert a te igazságos ítéleteid nyilvánvalókká lettek.
Rev.15.5 | És ezek után láttam, és megnyílt a mennyben a bizonyságtétel sátrának temploma,
Rev.15.6 | és kijött a templomból a hét angyal, akinél a hét csapás volt, tiszta fehér gyolcsba öltözve és mellükön aranyövvel körülövezve.
Rev.15.7 | És a négy élőlény közül az egyik a hét angyalnak hét aranycsészét adott át, telve az örökkön-örökké élő Isten haragjával.
Rev.15.8 | És megtelt a templom füsttel az Isten dicsőségétől és hatalmától, úgyhogy senki sem mehetett be a templomba, míg a hét angyal hét csapása véget nem ért.

Rev.16.1 | És hangos szózatot hallottam a templomból, amely ezt mondta a hét angyalnak: Menjetek el és öntsétek ki az Isten haragjának hét csészéjét a földre.
Rev.16.2 | És elment az első és kiöntötte csészéjét a földre? ekkor veszedelmes és fájdalmas fekély támadt azokon az embereken, akiken a vadállat bélyege volt és akik imádták az ő képét.
Rev.16.3 | A második angyal is kiöntötte csészéjét a tengerre, és az olyanná lett, mint a halott vére, úgyhogy a tengerben minden élőlény elpusztult.
Rev.16.4 | A harmadik angyal is kiöntötte csészéjét a folyókba és a vizek forrásaiba, és azok vérré váltak.
Rev.16.5 | "És hallottam, hogy a vizek angyala ezt mondta: Igaz vagy te Szent, aki vagy és aki voltál, hogy úgy ítéltél;"
Rev.16.6 | "mivel a szentek és a próféták vérét ontották, te is vért adtál nekik inni; megérdemelték."
Rev.16.7 | És hallottam, amint az oltár így szólt: Igen, mindenható Úr Isten, igazak és igazságosak a te ítéleteid.
Rev.16.8 | A negyedik angyal is kiöntötte csészéjét a napra, és megadatott neki, hogy eltikkassza az embereket tűzzel.
Rev.16.9 | És a nagy hőségben úgy eltikkadtak az emberek, hogy káromolták az Isten nevét, akinek hatalma van e csapásokon, de nem tértek meg, hogy neki dicsőséget adjanak.
Rev.16.10 | "Az ötödik angyal is kiöntötte csészéjét a vadállat trónjára, és az ő birodalma elsötétült; és rágták nyelvüket a kín miatt;"
Rev.16.11 | és káromolták a menny Istenét az ő kínjaik és fekélyeik miatt, de nem tértek meg cselekedeteikből.
Rev.16.12 | A hatodik angyal is kiöntötte csészéjét a nagy folyamra, az Eufrátesre és kiszáradt annak vize, hogy út készüljön a napkelet felől jövő királyok számára.
Rev.16.13 | "És láttam a sárkány szájából és a vadállat szájából és a hamis próféta szájából három tisztátalan lelket kijönni, békákhoz hasonlókat;"
Rev.16.14 | "mert ördögi lelkek azok, akik jeleket tesznek; akik elmennek az egész világnak királyaihoz, hogy összegyűjtsék őket a mindenható Isten ama nagy napjának viadalára."
Rev.16.15 | "Íme eljövök, mint a tolvaj; boldog, aki virraszt és őrzi ruháját, hogy ne járjon mezítelenül és meg ne lássák az ő szégyenét."
Rev.16.16 | És egybe is gyűjtötték őket arra a helyre, amelyet héberül Armageddonnak neveznek.
Rev.16.17 | És a hetedik angyal a levegőégre öntötte ki csészéjét, és hatalmas szózat hallatszott a templomból, a királyi szék felől, amely ezt mondta: Meglett!
Rev.16.18 | Ekkor villámlás, csattanás, mennydörgés támadt és olyan hatalmas földrengés lett, amilyen nem volt amióta emberek vannak a földön: ilyen földrengés, ilyen nagy.
Rev.16.19 | És a nagy város három részre szakadt, és a pogányok városai összeomlottak. És megemlékeztek Isten színe előtt a nagy Babilonról, hogy adjon annak inni az ő bosszús haragja borának poharából.
Rev.16.20 | És minden sziget eltűnt és hegyeket sem lehetett többé találni.
Rev.16.21 | Majd nagy jégeső esett az égből az emberekre olyan nagy szemekben, mint egy tálentom, és az emberek káromolták az Istent a jégverés miatt, mert annak csapása igen nagy volt.

Rev.17.1 | És jött egy a hét angyal közül, akinél a hét csésze volt és azt mondta nekem: Jöjj, megmutatom neked a nagy paráznát kárhoztató ítéletet, aki a sok vizen ül,
Rev.17.2 | akivel a föld királyai paráználkodtak és az ő paráznaságának borától megrészegedtek a föld lakosai.
Rev.17.3 | És lélekben elvitt engem egy pusztába, ahol láttam egy asszonyt ülni egy vörös vadállaton, amely tele volt istenkáromló nevekkel s amelynek hét feje és tíz szarva volt.
Rev.17.4 | "Ez az asszony bíborba és skarlátba öltözött, arannyal, drágakővel és gyöngyökkel volt felékesítve; kezében aranypohár, tele undoksággal és az ő paráznaságának szennyével."
Rev.17.5 | És homlokára írva ez a titokzatos név: A nagy Babilon, a paráznáknak és a föld undokságainak anyja.
Rev.17.6 | És láttam, hogy az asszony részeg a szenteknek és a Jézus vértanúinak vérétől, és nagy csodálkozással csodálkoztam, amikor láttam őt.
Rev.17.7 | És az angyal így szólt nekem: Miért csodálkozol? Én megmondom neked az asszony titkát és a vadállatét, amely őt hordozza, amelynek hét feje és tíz szarva van.
Rev.17.8 | A vadállat, amelyet láttál, volt és nincs. De fel fog jönni a mélységből és pusztulásra megy. És csodálkoznak a föld lakosai, akiknek neve nincs beírva az élet könyvébe e világ teremtése óta, mikor a vadállatot látják, amely volt és nincs, és mégis itt lesz.
Rev.17.9 | Ide kell a bölcsességgel teljes értelem! A hét fej hét hegy, (amelyen az asszony ül) és hét király is:
Rev.17.10 | "öt közülük nincs többé. Egy itt van, a másik még nem jött el; és mikor eljön, csak kevés ideig uralkodhatik."
Rev.17.11 | És a vadállat, amely volt és nincs, a nyolcadik, és a hét közül való és pusztulásra megy.
Rev.17.12 | A tíz szarv pedig, amelyet láttál, tíz király: olyanok, akik még nem kaptak királyságot, hanem a vadállattal együtt, mint királyok, hatalmat kapnak egyetlen órára.
Rev.17.13 | Ezek egy véleményen vannak és erejüket és hatalmukat átadják a vadállatnak.
Rev.17.14 | Ezek majd a Bárány ellen harcolnak, de a Bárány legyőzi őket, mert ő uraknak Ura és királyoknak Királya, és akik vele vannak, azok elhívottak és választottak és hívek.
Rev.17.15 | És szólt nekem: A vizek, amelyeket láttál, ahol a parázna ül: népek azok és sokaságok és nemzetek és nyelvek.
Rev.17.16 | És a tíz szarv, amelyet láttál, és a vadállat gyűlölni fogják a paráznát és elhagyottá és mezítelenné teszik őt, és eszik húsát és megégetik őt tűzzel.
Rev.17.17 | Mert az Isten adta szívükbe, hogy az ő akaratát cselekedjék és egy véleményen legyenek: hogy átadják királyi hatalmukat a vadállatnak, míg be nem teljesednek az Isten beszédei.
Rev.17.18 | És az asszony, akit láttál, ama nagy város, amely uralkodik a föld királyain.

Rev.18.1 | És ezek után más angyalt láttam leszállani a mennyből, akinek nagy hatalma volt, úgyhogy dicsősége beragyogta a földet.
Rev.18.2 | Ez teljes erejéből így kiáltott: Elesett, elesett a nagy Babilon és az ördögök lakóhelyévé lett, minden tisztátalan lélek tömlöcévé és minden tisztátalan, undok madár börtönévé.
Rev.18.3 | Mert dühös paráznaságának borából ivott minden nemzet, és a föld királyai vele paráználkodtak, és a föld kereskedői az ő féktelen pazarlásából gazdagodtak meg.
Rev.18.4 | Azután az égből más szózatot hallottam, amely ezt mondta: Fussatok ki belőle, én népem, hogy ne legyetek részesek az ő bűneiben és ne kapjatok a reá váró csapásokból,
Rev.18.5 | mert az ő bűnei az égig halmozódtak és megemlékezett az Isten az ő gonoszságairól.
Rev.18.6 | "Fizessetek neki úgy, amint ő fizetett nektek és az ő cselekedeteit kétszeresen toroljátok meg; amely pohárból ő itatott titeket, abból kétannyit adjatok neki."
Rev.18.7 | "Amennyire dicsőítette magát és dobzódott, annyi kínnal és gyásszal fizessetek neki; mert ezt mondja az ő szívében: Úgy ülök, mint egy királynő és nem vagyok özvegy és nem látok gyászt soha."
Rev.18.8 | "Ezért megjönnek majd egy napon őrá az ő csapásai, a döghalál, a gyász és az éhínség, és tűzzel égetik meg; mert erős az Úr, az Isten, aki megítéli őt."
Rev.18.9 | És a föld királyai, akik vele paráználkodtak és dobzódtak, siratják őt és jajgatnak felette, mikor az ő égésének füstjét látják,
Rev.18.10 | távolról megállanak és az ő kínjaitól való féltükben így szólnak: Jaj, jaj, te nagy város Babilon, te hatalmas város, hogy egy óra alatt jött el a te elítéltetésed!
Rev.18.11 | És a föld kereskedői is sírnak és jajgatnak felette, mert az ő áruikat többé senki sem veszi:
Rev.18.12 | Arany- és ezüst-, drágakő- és gyöngy-, gyolcs- és bíbor-, selyem- és skárlátárukat és mindenféle tujafát és mindenféle elefántcsonttárgyat, a legdrágább fából, ércből, vasból, márványból készült mindenféle edényt.
Rev.18.13 | és fahéjat és fűszereket és füstölő szereket és kenőcsöket és tömjént és bort és olajat és zsemlyelisztet és gabonát és barmokat és juhokat és lovakat és kocsikat és rab szolgákat és emberi lelkeket.
Rev.18.14 | "És az a gyümölcs, amelyre lelked vágyott, eltűnt előled; és minden pompád és kincsed elveszett és soha többé azokat nem találod."
Rev.18.15 | Akik ezekkel kereskedtek, akik meggazdagodtak belőle, az ő kínjától való félelmük miatt messze állanak, sírva és jajgatva,
Rev.18.16 | és ezt mondják: Jaj, jaj a nagy város, amely gyolcsba, bíborba és skarlátba öltözött arannyal, drágakővel és gyönggyel díszítve, hogy elpusztult egy óra alatt annyi gazdagság!
Rev.18.17 | És minden hajókormányos és a parti hajósok mind, és az evezősök, és mindazok, akik a tengeren kereskednek, távol állottak,
Rev.18.18 | és kiáltottak, mikor látták égésének füstjét, és ezt mondták: Hol van párja ennek a nagy városnak?
Rev.18.19 | És port hintettek fejükre, sírtak és jajgattak és ezt kiáltották: Jaj, jaj, ez a nagy város, amelyben mindenki, akinek hajói voltak a tengeren, meggazdagodott az ő drágaságaiból, — hogy elpusztult egy óra alatt!
Rev.18.20 | Ujjongj felette, te menny, és ti szentek, apostolok és próféták, mert Isten érettetek állt bosszút rajta.
Rev.18.21 | És egy erős angyal felemelt egy malomkőhöz hasonló nagy követ és a tengerbe dobta és ezt mondta: így, egy dobással vettetik majd le Babilon, ama nagy város, és többé nem találtatik.
Rev.18.22 | És hárfások, zenészek, fuvolások és trombitások zenéje többé nem hallatszik benned és semmiféle mesterember nem található többé benned és malomzúgás sem hallatszik többé benned.
Rev.18.23 | "És lámpás fénye sem világít többé benned; vőlegény és menyasszony hangja sem hallatszik többé benned; a te kereskedőid voltak a föld urai, mert a te bűvölésed által tévelyedtek el mind a népek."
Rev.18.24 | És próféták és szentek vére találtatott abban és mindazoké, akiket megöltek a földön.

Rev.19.1 | És ezek után hallottam, mint nagy sokaság hatalmas szavát a mennyben, ezt a szózatot: Halleluja! Az üdvösség és a dicsőség és a hatalom a mi Istenünké,
Rev.19.2 | mert igazak és igazságosak az ő ítéletei és elítélte a nagy paráznát, amely a földet megrontotta az ő paráznaságával és számonkérte kezéből az ő szolgáinak vérét.
Rev.19.3 | És másodszor is így szóltak: Halleluja! és annak füstje fel .száll örökkön-örökké!
Rev.19.4 | És leborult a huszonnégy vén s a négy élőlény és imádta az Istent, aki a királyi székben ült, és ezt modta: Ámen! Halleluja!
Rev.19.5 | És a királyi széktől hang hallatszott, amely így szólt: Dicsérjétek a mi Istenünket minden ő szolgái, akik félitek őt, kicsinyek is nagyok!
Rev.19.6 | És hallottam, mint nagy sokaság hangját és mint sok víz zúgását és mint erős mennydörgés zengését, ezt a szózatot: Halleluja! Mert uralkodik az Úr, a mi Istenünk, a Mindenható!
Rev.19.7 | Örüljünk és örvendezzünk, és adjunk dicsőséget neki, mert eljött a Bárány menyegzője és az ő menyasszonya már felkészült.
Rev.19.8 | "És megadatott neki, hogy ragyogóan tiszta gyolcsba öltözzék; a gyolcs ugyanis a szentek igaz cselekedetei."
Rev.19.9 | És az angyal ezt mondta nekem: írd meg: Boldogok azok, akik a Bárány menyegzőjének vacsorájára hivatalosak! És szólt nekem: Ezek az Istennek igaz beszédei!
Rev.19.10 | Ekkor lábaihoz borultam, hogy imádjam, de ő így szólt nekem: Vigyázz, ne tedd, mert én szolgatársad vagyok neked és atyádfiainak, akiké a Jézus bizonyságtétele. Istent imádd. Jézus bizonyságtétele ugyanis a prófétaság Lelke.
Rev.19.11 | És láttam, hogy megnyílt az ég, és íme egy fehér ló jelent meg és aki rajta ül, annak a neve: Hű és Igaz. Ez igazságosan ítél és harcol.
Rev.19.12 | "És szeme olyan, mint a tűzláng, és fején sokágú királyi korona; és név volt ráírva, amelyet senki sem tud, csak ő maga."
Rev.19.13 | És vérbe mártott ruha volt rajta, az ő neve pedig: az Isten Igéje.
Rev.19.14 | És a menny seregei követték őt fehér lovakon, fehér és tiszta gyolcsba öltözve.
Rev.19.15 | "Szájából éles kard jött ki, hogy azzal verje a pogányokat; és vasvesszővel fogja őket pásztorolni és ő tapossa a mindenható Isten haragja hevének borsajtóját."
Rev.19.16 | És ruháján, a csípőjénél ez a név volt odaírva: Királyoknak Királya és Uraknak Ura,
Rev.19.17 | És láttam egy angyalt állani a napban, aki hangosan így kiáltott az ég közepén átrepülő összes madaraknak: Jöjjetek ide és gyülekezzetek össze az Isten nagy lakomájára,
Rev.19.18 | hogy egyétek a királyok húsát és a vezérek húsát és a hatalmasok húsát és a lovak és a rajtuk ülők húsát és mindenkinek húsát, szabadokét és szolgákét, kicsinyeket és nagyokét.
Rev.19.19 | És láttam, hogy a vadállat, a föld királyai és az ő seregeik összegyűltek, hogy harcoljanak a lovon ülő ellen és az ő serege ellen.
Rev.19.20 | És foglyul esett a vadállat és vele együtt a hamis próféta, aki a csodákat cselekedte ő előtte, amelyekkel elhitette azokat, akik a vadállat bélyegét felvették és akik imádták annak képét: mind a ketten elevenen belevettettek a kénkővel égő tüzes tóba.
Rev.19.21 | A többieket pedig a lovon ülőnek kardja ölte meg, amely az ő szájából jött ki és a madarak mind jól laktak azok húsával.

Rev.20.1 | És láttam egy angyalt leszállani a mennyből, akinél volt a mélység kulcsa, és nagy lánc volt a kezében.
Rev.20.2 | Ez megfogta a sárkányt, a régi kígyót, aki az Ördög és Sátán és megkötözte ezer esztendőre.
Rev.20.3 | "És a mélységbe vetette őt, azután bezárta és lepecsételte azt felette, hogy el ne hitesse többé a népeket, míg el nem telik az ezer esztendő; akkor aztán majd felkell őt oldozni egy kis időre."
Rev.20.4 | És láttam királyi székeket, amelyeken ültek azok, akikre az ítélet bízatott. És láttam azoknak lelkét, akiknek fejőket vették a Jézusról való bizonyságtételük miatt és az Isten beszédéért és akik nem imádták a vadállatot, sem az ő képét, sem az ő bélyegét homlokukra és kezükre nem vették: és életre keltek és uralkodtak Krisztussal ezer esztendeig.
Rev.20.5 | A többi halott pedig nem kelt életre, míg el nem telik az ezer esztendő. Ez az első feltámadás.
Rev.20.6 | Boldog és szent az, akinek része van az első feltámadásban: ezeken nincs hatalma a második halálnak, hanem az Istennek és Krisztusnak papjai lesznek és uralkodnak vele ezer esztendeig.
Rev.20.7 | És mikor eltelik az ezer esztendő, a Sátán szabadon bocsáttatik börtönéből,
Rev.20.8 | és kimegy, hogy elhitesse a föld négy sarkán levő népeket, Gógot és Mágógot, hogy háborúra gyűjtse őket össze, akiknek száma, mint a tenger fövenye.
Rev.20.9 | "És feljöttek a föld széles síkjaira és körülvették a szentek táborát és a szeretett várost; de Istentől a mennyből tűz szállott alá és megemésztette őket."
Rev.20.10 | És az ördög, aki elhitette őket, a tüzes kénkőtóba vettetett, ahol van a vadállat és a hamis próféta, és kínoztatnak éjjel-nappal örökkön-örökké.
Rev.20.11 | És láttam egy nagy fehér királyi széket és a rajta ülőt, akinek tekintete elől úgy eltűnt a föld és az ég, hogy helyük sem volt található.
Rev.20.12 | "És láttam a halottakat, nagyokat és kicsinyeket a királyi szék előtt állani, és könyvek nyittattak fel; azután másik könyv nyittatott fel, amely az életnek könyve. A halottak pedig cselekedeteik szerint azokból ítéltettek meg, amik a könyvekbe be voltak írva."
Rev.20.13 | A tenger is kiadta a benne levő halottakat, és a halál és a pokol szintén kiadták a náluk levő halottakat, és megítéltetett kiki az ő cselekedetei szerint.
Rev.20.14 | És a halál és a pokol a tűznek tavába vettetett. Ez a második, halál, a tűznek tava.
Rev.20.15 | És ha valakit nem találtak beírva az élet könyvébe, az a tűznek tavába vettetett.

Rev.21.1 | Ezután láttam új eget és új földet, mert az első ég és az első föld elmúlt és tenger többé nem volt.
Rev.21.2 | És láttam a szent várost, az új Jeruzsálemet, amely az Istentől száll le a mennyből, elkészítve, mint egy férje számára felékesített menyasszonyt.
Rev.21.3 | És hallottam hatalmas szózatot, amely ezt mondta a királyi székből: íme, az Isten sátora az emberekkel van, és velük lakozik és azok az ő népei lesznek és maga az Isten lesz velük.
Rev.21.4 | És letöröl minden könnyet az ő szemükről, és halál nem lesz többé, sem gyász, sem kiáltás, sem fájdalom nem lesz többé, mert az előbbi dolgok elmúltak.
Rev.21.5 | És a királyi székben ülő így szólt: Íme mindent újjá teszek. És azt mondta: írd meg! Mert ezek a beszédek hűek és igazak!
Rev.21.6 | És szólott nekem: Meglett! Én vagyok az Alfa és az Ómega, a kezdet és a vég. Én a szomjazónak adni fogok az élet vizének forrásából ingyen.
Rev.21.7 | Aki győz, örökségül nyeri ezeket: és annak Istene leszek és az fiam lesz nekem.
Rev.21.8 | A gyáváknak ellenben és a hitetleneknek, az utálatosaknak és gyilkosoknak és paráznáknak és kuruzslóknak és bálványimádóknak és minden hazugnak: azoknak, a tűzzel és kénkővel égő tóban lesz részük, ami a második halál.
Rev.21.9 | Azután odajött hozzám egy a hét angyal közül, akinél a hét utolsó csapással telt csésze volt, és így szólt nekem: Jöjj és én megmutatom neked a menyasszonyt, a Bárány feleségét.
Rev.21.10 | "És felvitt engem lélekben egy nagy és magas hegyre és megmutatta nekem a szent várost, Jeruzsálemet, amely Istentől szállott alá a mennyből;"
Rev.21.11 | benne volt az Isten dicsősége. Világossága hasonló volt a legdrágább kőhöz, a tündöklő jáspishoz.
Rev.21.12 | És nagy és magas fala volt, tizenkét kapuja és a kapuknál tizenkét angyal, és felírott nevek: ezek Izrael fiai tizenkét törzsének nevei:
Rev.21.13 | napkeletről három kapu, északról három kapu, délről három kapu, napnyugatról három kapu.
Rev.21.14 | És a város falának tizenkét alapköve volt és azokon a Bárány tizenkét apostolának nevei.
Rev.21.15 | Annál pedig, aki velem beszélt, volt egy arany mérővessző, hogy megmérje a várost, annak kapuit és falát.
Rev.21.16 | És a város négyszögben fekszik, úgyhogy a hossza annyi, mint a szélessége. És megmérte a várost a mérővesszővel: tizenkétezer futamat: hossza, szélessége és magassága egyenlő.
Rev.21.17 | És megmérte falát, száznegyvennégy könyök emberi mértékkel, ami angyalé is.
Rev.21.18 | "És fala jáspisból épült; a város pedig tiszta arany, tiszta üveghez hasonló."
Rev.21.19 | "És a város falának alapköveit mindenféle drágakő ékesítette; az első alapkő jáspis; a második zafir; a harmadik kálcedon; a negyedik smaragd;"
Rev.21.20 | "az ötödik sárdonix; a hatodik szárdius; a hetedik krizolitus; a nyolcadik berill; a kilencedik topáz; a tizedik krisopráz; a tizenegyedik jácint; a tizenkettedik ametiszt."
Rev.21.21 | "A tizenkét kapu pedig tizenkét gyöngy; minden egyes kapu egy-egy gyöngyből volt és a város utcája tiszta arany, mint az átlátszó üveg."
Rev.21.22 | "És templomot nem láttam abban; mert az Úr, a mindenható Isten annak temploma és a Bárány."
Rev.21.23 | És a városnak nincs szüksége a napra, sem a holdra, hogy világítsanak benne, mert Isten dicsősége világosította azt meg, és szövétneke a Bárány.
Rev.21.24 | És a pogányok az ő világosságában fognak járni és a föld királyai abba viszik dicsőségüket.
Rev.21.25 | "És kapuit nem zárják be nappal — éjtszaka ugyanis nem lesz ott;"
Rev.21.26 | és abba viszik a pogányok dicsőségét és kincseit.
Rev.21.27 | És nem megy be abba semmi tisztátalan, sem aki utálatosságot cselekszik, vagy hazugságot, hanem csak azok, akik beírattak az élet könyvébe, amely a Bárányé.

Rev.22.1 | És megmutatta nekem az élet vizének folyóját, amely olyan ragyogó volt, mint a kristály s az Istennek és a Báránynak királyi székéből eredt.
Rev.22.2 | "Utcája közepén és a folyó innenső és túlsó partján az élet fája volt, amely tizenkétszer termett gyümölcsöt, minden hónapban megtermetté a maga gyümölcsét; és a fa levelei a népek gyógyítására valók."
Rev.22.3 | "És semmi elátkozott sem lesz többé; és Istennek és a Báránynak királyi széke lesz benne, és az ő szolgái fognak neki szolgálni,"
Rev.22.4 | és látják az ő orcáját s az ő neve ott lesz a homlokukon.
Rev.22.5 | És éjtszaka nem lesz többé, és nem lesz szükségük lámpásra, sem napvilágra, mert az Úr Isten világosítja meg őket és országolnak örökkön-örökké.
Rev.22.6 | "És azt mondta nekem: E beszédek hűek és igazak; és az Úr, a próféták lelkének Istene, elküldötte angyalát, hogy megmutassa szolgáinak mindazt, aminek hamarosan meg kell lennie."
Rev.22.7 | "íme, eljövök hamar! Boldog, aki; megtartja e könyv prófétai beszédeit!"
Rev.22.8 | Én, aki ezeket hallottam és láttam, János vagyok. És mikor meghallottam és megláttam, leborultam az angyal lába előtt, hogy imádjam őt, aki nekem ezeket megmutatta.
Rev.22.9 | "De ő így szólt nekem: Vigyázz; ne tedd, mert én szolgatársad vagyok neked és atyádfiainak, a prófétáknak, és azoknak, akik megtartják e könyv beszédeit. Az Istent imádd!"
Rev.22.10 | Azután így szólt nekem: Ne pecsételd le e könyv prófétálásának beszédeit, mert az idő közel van.
Rev.22.11 | "Aki igazságtalan, legyen igazságtalan ezután is; és aki förtelmes, legyen förtelmes ezután is; és aki igaz, cselekedjék igazságot ezután is; és aki szent, legyen szent ezután is!"
Rev.22.12 | "íme, hamar eljövök; és az én jutalmam velem van, hogy megfizessek mindenkinek a szerint, amilyen a cselekedete."
Rev.22.13 | Én vagyok az Alfa és az Ómega, az első és az utolsó, a kezdet és a vég.
Rev.22.14 | Boldogok, akik megmossák ruhájukat, hogy joguk legyen az élet fájához és bemehessenek a kapukon a városba.
Rev.22.15 | De künn maradnak az ebek és a kuruzslók és a paráznák és a gyilkosok és a bálványimádók és mindazok, akik szeretik és cselekszik a hazugságot.
Rev.22.16 | Én, Jézus, küldöttem el az én angyalomat, hogy bizonyságot tegyen nektek ezekről a gyülekezetekben. Én vagyok Dávid ama gyökere és sarja: a tündöklő hajnalcsillag.
Rev.22.17 | A Lélek és a menyasszony mondja: Jöjj! És aki hallja, az is mondja: Jöjj! Aki szomjúhozik, jöjjön el, és aki akarja, vegye el az élet vizét ingyen.
Rev.22.18 | Én bizonyságot teszek mindenkinek, aki hallja e könyv prófétai beszédeit: ha valaki ezekhez hozzátesz, az Isten azokkal a csapásokkal sújtja, amelyek e könyvben megírattak.
Rev.22.19 | És ha valaki elvesz e prófétai könyv beszédeiből, Isten is elveszi az ő részét az élet fájából, a szent városból és azokból, amik e könyvben megírattak.
Rev.22.20 | Ezt mondja, aki ezekről bizonyságot tesz: Bizony, hamar eljövök. Ámen. Jövel, Uram Jézus!
Rev.22.21 | Az Úr Jézus Krisztus kegyelme legyen mindenekkel! Ámen.
