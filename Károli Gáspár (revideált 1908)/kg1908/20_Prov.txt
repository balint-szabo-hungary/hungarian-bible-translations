Prov.1.1 | Salamonnak, Dávid fiának, Izráel királyának példabeszédei,
Prov.1.2 | Bölcseség és erkölcsnek tanulására, értelmes beszédek megértésére;
Prov.1.3 | Okos fenyítéknek, igazságnak és ítéletnek és becsületességnek megnyerésére;
Prov.1.4 | Együgyűeknek eszesség, gyermeknek tudomány és meggondolás adására.
Prov.1.5 | Hallja a bölcs és öregbítse az ő tanulságát, és az értelmes szerezzen érett tanácsokat.
Prov.1.6 | Példabeszédnek és példázatnak, bölcsek beszédeinek és találós meséinek megértésére.
Prov.1.7 | Az Úrnak félelme feje a bölcseségnek; a bölcseséget és erkölcsi tanítást a bolondok megútálják.
Prov.1.8 | Hallgasd, fiam, a te atyádnak erkölcsi tanítását, és a te anyádnak oktatását el ne hagyd.
Prov.1.9 | Mert kedves ékesség lesz a te fejednek, és aranyláncz a te nyakadra.
Prov.1.10 | Fiam, ha a bűnösök el akarnak csábítani téged: ne fogadd beszédöket.
Prov.1.11 | Ha azt mondják: jere mi velünk, leselkedjünk vér után, rejtezzünk el az ártatlan ellen ok nélkül;
Prov.1.12 | Nyeljük el azokat, mint a sír elevenen, és egészen, mint a kik mélységbe szállottak;
Prov.1.13 | Minden drága marhát nyerünk, megtöltjük a mi házainkat zsákmánnyal;
Prov.1.14 | Sorsodat vesd közénk; egy erszényünk legyen mindnyájunknak:
Prov.1.15 | Fiam, ne járj egy úton ezekkel, tartóztasd meg lábaidat ösvényüktől;
Prov.1.16 | Mert lábaik a gonoszra futnak, és sietnek a vérnek ontására.
Prov.1.17 | Mert hiába vetik ki a hálót minden szárnyas állat szemei előtt:
Prov.1.18 | Ezek mégis vérök árán is ólálkodnak, lelkök árán is leselkednek;
Prov.1.19 | Ilyen az útja minden kapzsi embernek: gazdájának életét veszi el.
Prov.1.20 | A bölcseség künn szerül-szerte kiált; az utczákon zengedezteti az ő szavát.
Prov.1.21 | Lármás utczafőkön kiált a kapuk bemenetelin, a városban szólja az ő beszédit.
Prov.1.22 | Míglen szeretitek, oh ti együgyűek az együgyűséget, és gyönyörködnek a csúfolók csúfolásban, és gyűlölik a balgatagok a tudományt?!
Prov.1.23 | Térjetek az én dorgálásomhoz; ímé közlöm veletek az én lelkemet, tudtotokra adom az én beszédimet néktek.
Prov.1.24 | Mivelhogy hívtalak [titeket,] és vonakodtatok, kiterjesztém az én kezemet, és senki eszébe nem vette;
Prov.1.25 | És elhagytátok minden én tanácsomat, és az én feddésemmel nem gondoltatok:
Prov.1.26 | Én is a ti nyomorúságtokon nevetek, megcsúfollak, mikor eljő az, a mitől féltek.
Prov.1.27 | Mikor eljő, mint a vihar, az, a mitől féltek, és a ti nyomorúságtok, mint a forgószél elközelget: mikor eljő ti reátok a nyomorgatás és a szorongatás.
Prov.1.28 | Akkor segítségül hívnak engem, de nem hallgatom meg: keresnek engem, de meg nem találnak.
Prov.1.29 | Azért hogy gyűlölték a bölcseséget, és az Úrnak félelmét nem választották.
Prov.1.30 | Nem engedtek az én tanácsomnak; megvetették minden én feddésemet.
Prov.1.31 | Esznek azért az ő útjoknak gyümölcséből, és az ő tanácsokból megelégednek.
Prov.1.32 | Mert az együgyűeknek pártossága megöli őket, és a balgatagoknak szerencséje elveszti őket.
Prov.1.33 | A ki pedig hallgat engem, lakozik bátorságosan, és csendes lesz a gonosznak félelmétől.

Prov.2.1 | Fiam! ha beveszed az én beszédimet, és az én parancsolatimat elrejted magadnál,
Prov.2.2 | Ha figyelmeztetvén a bölcsességre a te füleidet, hajtod a te elmédet az értelemre,
Prov.2.3 | Igen, ha a bölcseségért kiáltasz, és az értelemért a te szódat felemeled,
Prov.2.4 | Ha keresed azt, mint az ezüstöt, és mint a kincseket kutatod azt:
Prov.2.5 | Akkor megérted az Úrnak félelmét, és az Istennek ismeretére jutsz.
Prov.2.6 | Mert az Úr ád bölcseséget, az ő szájából tudomány és értelem [származik.]
Prov.2.7 | Az igazaknak valóságos jót rejteget, paizst a tökéletesen járóknak,
Prov.2.8 | Hogy megőrizze az igazságnak útait, és kegyeseinek útját megtartja.
Prov.2.9 | Akkor megérted az igazságot, és törvényt és becsületességet, és minden jó útat.
Prov.2.10 | Mert bölcseség megy a te elmédbe, és a tudomány a te lelkedben gyönyörűséges lesz.
Prov.2.11 | Meggondolás őrködik feletted, értelem őriz téged,
Prov.2.12 | Hogy megszabadítson téged a gonosznak útától, és a gonoszságszóló férfiútól;
Prov.2.13 | A kik elhagyják az igazságnak útát, hogy járjanak a setétségnek útain.
Prov.2.14 | A kik örülnek gonoszt cselekedvén, vígadnak a gonosz álnokságokon.
Prov.2.15 | A kiknek ösvényeik görbék, és a kik az ő útaikban gonoszok.
Prov.2.16 | Hogy megszabadítson téged a nem hozzád tartozó asszonytól, az idegentől, a ki az ő beszédével hizelkedik,
Prov.2.17 | A ki elhagyja az ő ifjúságának férjét, és az ő Istenének szövetségéről elfelejtkezik;
Prov.2.18 | Mert a halálra hanyatlik az ő háza, és az ő ösvényei az élet nélkül valókhoz.
Prov.2.19 | Valakik mennek ahhoz, nem térnek meg, sem meg nem nyerhetik az életnek útait.
Prov.2.20 | Hogy járj a jóknak útjokon, és az igazaknak ösvényeit kövessed.
Prov.2.21 | Mert az igazak lakják a földet, és a tökéletesek maradnak meg rajta.
Prov.2.22 | A gonoszok pedig a földről kivágattatnak, és a hitetlenül cselekedők kiszaggattatnak abból.

Prov.3.1 | Fiam! az én tanításomról el ne felejtkezzél, és az én parancsolatimat megőrizze a te elméd;
Prov.3.2 | Mert napoknak hosszú voltát, és sok esztendős életet, és békességet hoznak néked bőven.
Prov.3.3 | Az irgalmasság és igazság ne hagyjanak el téged: kösd azokat a te nyakadra, írd be azokat a te szívednek táblájára;
Prov.3.4 | Így nyersz kedvességet és jó értelmet Istennek és embernek szemei előtt.
Prov.3.5 | Bizodalmad legyen az Úrban teljes elmédből; a magad értelmére pedig ne támaszkodjál.
Prov.3.6 | Minden te útaidban megismered őt; akkor ő igazgatja a te útaidat.
Prov.3.7 | Ne légy bölcs a te magad ítélete szerint; féld az Urat, és távozzál el a gonosztól.
Prov.3.8 | Egészség lesz [ez] a te testednek, és megújulás a te csontaidnak.
Prov.3.9 | Tiszteld az Urat a te marhádból, a te egész jövedelmed zsengéjéből.
Prov.3.10 | Eképen megtelnek a te csűreid elégséggel, és musttal áradnak el sajtód válúi.
Prov.3.11 | Az Úrnak fenyítését fiam, ne útáld meg, se meg ne únd az ő dorgálását.
Prov.3.12 | Mert a kit szeret az Úr, megdorgálja, és pedig mint az atya az ő fiát, a kit kedvel.
Prov.3.13 | Boldog ember, a ki megnyerte a bölcseséget, és az ember, a ki értelmet szerez.
Prov.3.14 | Mert jobb ennek megszerzése az ezüstnek megszerzésénél, és a kiásott aranynál ennek jövedelme.
Prov.3.15 | Drágább a fényes kárbunkulusoknál, és minden te gyönyörűségeid nem hasonlíthatók hozzá.
Prov.3.16 | Napoknak hosszúsága van jobbjában, baljában gazdagság és tisztesség.
Prov.3.17 | Az ő útai gyönyörűséges útak, és minden ösvényei: békesség.
Prov.3.18 | Életnek fája ez azoknak, a kik megragadják, és a kik megtartják boldogok!
Prov.3.19 | Az Úr bölcseséggel fundálta a földet, erősítette az eget értelemmel.
Prov.3.20 | Az ő tudománya által fakadtak ki a mélységből [a vizek,] és a felhők csepegnek harmatot,
Prov.3.21 | Fiam, ne távozzanak el a te szemeidtől, őrizd meg az igaz [bölcseséget,] és a meggondolást!
Prov.3.22 | És lesznek [ezek] élet a te lelkednek, és kedvesség a te nyakadnak.
Prov.3.23 | Akkor bátorsággal járod a te útadat, és a te lábadat meg nem ütöd.
Prov.3.24 | Mikor lefekszel, nem rettegsz; hanem lefekszel és gyönyörűséges lesz a te álmod.
Prov.3.25 | Ne félj a hirtelen való félelemtől, és a gonoszok pusztításától, ha eljő;
Prov.3.26 | Mert az Úr lesz a te bizodalmad és megőrzi a te lábadat a fogságtól.
Prov.3.27 | Ne fogd meg a jótéteményt azoktól, a kiket illet, ha hatalmadban van annak megcselekedése.
Prov.3.28 | Ne mondd a te felebarátodnak: menj el, azután térj meg, és holnap adok; holott nálad van, [a mit kér.]
Prov.3.29 | Ne forralj a te felebarátod ellen gonoszt, holott ő együtt ül bátorságosan te veled.
Prov.3.30 | Ne háborogj egy emberrel is ok nélkül, ha nem illetett gonoszszal téged.
Prov.3.31 | Ne irígykedjél az erőszakos emberre, és néki semmi útát ne válaszd.
Prov.3.32 | Mert útálja az Úr az engedetlent; és az igazakkal van az ő titka.
Prov.3.33 | Az Úrnak átka van a gonosznak házán; de az igazaknak lakhelyét megáldja.
Prov.3.34 | Ha kik csúfolók, ő megcsúfolja [azokat;] a szelídeknek pedig ád kedvességet.
Prov.3.35 | A bölcsek tisztességet örökölnek; a bolondok pedig gyalázatot aratnak.

Prov.4.1 | Halljátok meg, fiaim, atyátok erkölcsi tanítását, és figyelmezzetek az értelemnek megtudására.
Prov.4.2 | Mert jó tanulságot adok néktek; az én tudományomat el ne hagyjátok.
Prov.4.3 | Mert én atyámnak fia voltam, gyenge és egyetlenegy az én anyám előtt.
Prov.4.4 | Tehát tanított engem, és mondá nékem: tartsa meg az én beszédemet a te elméd, hogy megtartván az én parancsolatimat, élj;
Prov.4.5 | Szerezz bölcseséget, szerezz eszességet; ne felejtkezzél el, se el ne hajolj az én számnak beszéditől.
Prov.4.6 | Ne hagyd el azt, és megtart téged; szeresd azt, és megőriz téged.
Prov.4.7 | A bölcseség kezdete [ez:] szerezz bölcseséget, és minden keresményedből szerezz értelmet.
Prov.4.8 | Magasztald fel azt, és felmagasztal téged; tiszteltté tesz téged, ha hozzád öleled azt.
Prov.4.9 | Ád a te fejednek kedvességnek koszorúját; igen szép ékes koronát ád néked.
Prov.4.10 | Hallgasd, fiam, és vedd be az én beszédimet; így sokasulnak meg néked a te életednek esztendei.
Prov.4.11 | Bölcseségnek útára tanítottalak téged, vezettelek téged az igazságnak ösvényin.
Prov.4.12 | Mikor jársz, semmi nem szorítja meg a te járásodat; és ha futsz, nem ütközöl meg.
Prov.4.13 | Ragaszkodjál az erkölcsi tanításhoz, ne hagyd el; őrizd meg azt, mert az a te életed.
Prov.4.14 | A hitetleneknek útjára ne menj, se ne járj a gonoszok ösvényén.
Prov.4.15 | Hagyd el, át ne menj rajta; térj el tőle, és menj tovább.
Prov.4.16 | Mert nem alhatnak azok, ha gonoszt nem cselekesznek: és kimegy szemükből az álom, ha [mást] romlásra nem juttatnak.
Prov.4.17 | Mert az istentelenségnek étkét eszik, és az erőszaktételnek borát iszszák.
Prov.4.18 | Az igazak ösvénye pedig olyan, mint a hajnal világossága, mely [minél tovább] halad, [annál] világosabb lesz, a teljes délig.
Prov.4.19 | Az istentelenek útja pedig olyan, mint a homály, nem tudják miben ütköznek meg.
Prov.4.20 | Fiam, az én szavaimra figyelmezz, az én beszédimre hajtsad füledet.
Prov.4.21 | Ne távozzanak el a te szemeidtől, tartsd meg ezeket a te elmédben.
Prov.4.22 | Mert életök ezek azoknak, a kik megnyerik, és egész testöknek egészség.
Prov.4.23 | Minden féltett dolognál jobban őrizd meg szívedet, mert abból indul ki [minden] élet.
Prov.4.24 | Vesd el tőled a száj hamisságát, és az ajkak álnokságát távoztasd el magadtól.
Prov.4.25 | A te szemeid előre nézzenek, és szemöldökid egyenest magad elé irányuljanak.
Prov.4.26 | Egyengesd el lábaid ösvényit, s minden te útaid állhatatosak legyenek.
Prov.4.27 | Ne térj jobbra, se balra, fordítsd el a te lábadat a gonosztól.

Prov.5.1 | Fiam! az én bölcseségemre figyelmezz, az én értelmemre hajtsd a te füledet,
Prov.5.2 | Hogy megtartsd a meggondolást, és a tudományt a te ajakid megőrizzék.
Prov.5.3 | Mert színmézet csepeg az idegen asszony ajka, és símább az olajnál az ő ínye.
Prov.5.4 | De annak vége keserű, mint az üröm, éles, mint a kétélű tőr.
Prov.5.5 | Az ő lábai a halálra mennek, az ő léptei a sírba törekszenek.
Prov.5.6 | Az életnek útát hogy ne követhesse, ösvényei változókká lettek, a nélkül, hogy ő eszébe venné.
Prov.5.7 | Most azért, fiaim, hallgassatok engem, és ne távozzatok el számnak beszéditől!
Prov.5.8 | Távoztasd el attól útadat, és ne közelgess házának ajtajához,
Prov.5.9 | Hogy másoknak ne add a te ékességedet, és esztendeidet a kegyetlennek;
Prov.5.10 | Hogy ne az idegenek teljenek be a te marháiddal, és a te keresményed más házába ne [jusson.]
Prov.5.11 | Hogy nyögnöd kelljen [élet]ed végén, a mikor megemésztetik a te húsod és a te tested,
Prov.5.12 | És azt kelljen mondanod: miképen gyűlöltem az erkölcsi tanítást, és a fenyítéket útálta az én elmém,
Prov.5.13 | És nem hallgattam az én vezetőim szavát, és az én tanítóimhoz nem hajtottam fülemet!
Prov.5.14 | Kevés híja volt, hogy minden gonoszságba nem merültem a gyülekezetnek és községnek közepette!
Prov.5.15 | Igyál vizet a te kútadból, és a te forrásod közepiből folyóvizet.
Prov.5.16 | Kifolyjanak-é a te forrásid, az utczákra a te vized folyásai?
Prov.5.17 | Egyedül tied legyenek, és nem az idegenekéi veled.
Prov.5.18 | Legyen a te forrásod áldott, és örvendezz a te ifjúságod feleségének.
Prov.5.19 | A szerelmes szarvas, és kedves zerge; az ő emlői elégítsenek meg téged minden időben, az ő szerelmében gyönyörködjél szüntelen.
Prov.5.20 | És miért bujdosnál, fiam, az idegen után, és ölelnéd keblét az idegennek?
Prov.5.21 | Mert az Úrnak szemei előtt vannak mindenkinek útai, és minden ösvényeit ő rendeli.
Prov.5.22 | A maga álnokságai fogják meg az istentelent, és a saját bűnének köteleivel kötöztetik meg.
Prov.5.23 | Ő meghal fenyíték híján, és bolondságának sokasága miatt támolyog.

Prov.6.1 | Fiam! ha kezes lettél a te barátodért, [és] kezedet adván, kötelezted magadat másért:
Prov.6.2 | Szádnak beszédei által estél tőrbe, megfogattattál a te szádnak beszédivel.
Prov.6.3 | Ezt míveld azért fiam, és mentsd ki magadat, mert a te felebarátodnak kezébe jutottál; eredj, alázd meg magadat, és kényszerítsd felebarátodat.
Prov.6.4 | Még álmot se engedj szemeidnek, se szunnyadást szemöldökidnek,
Prov.6.5 | Szabadítsd ki magadat, mint a zerge a [vadász] kezéből, és mint a madár a madarásznak kezéből.
Prov.6.6 | Eredj a hangyához, te rest, nézd meg az ő útait, és légy bölcs!
Prov.6.7 | A kinek nincs vezére, igazgatója, vagy ura,
Prov.6.8 | Nyárban szerzi meg az ő kenyerét, aratáskor gyűjti eledelét.
Prov.6.9 | Oh te rest, meddig fekszel? mikor kelsz fel a te álmodból?
Prov.6.10 | Még egy kis álom, még egy kis szunnyadás, még egy kis kéz-összefonás, hogy pihenjek;
Prov.6.11 | Így jő el, mint az útonjáró, a te szegénységed, és a te szűkölködésed, mint a paizsos férfiú!
Prov.6.12 | Haszontalan ember, hamis férfiú, a ki álnok szájjal jár,
Prov.6.13 | A ki hunyorgat szemeivel; lábaival is szól, és ujjaival jelt ád.
Prov.6.14 | Álnokság van az ő szívében, gonoszt forral minden időben, háborúságot indít.
Prov.6.15 | Annakokáért hirtelen eljő az ő nyomorúsága, gyorsan megrontatik, s nem lesz gyógyulása.
Prov.6.16 | E hat dolgot gyűlöli az Úr, és hét dolog útálat az ő lelkének:
Prov.6.17 | A kevély szemek, a hazug nyelv, és az ártatlan vért ontó kezek,
Prov.6.18 | Az álnok gondolatokat forraló elme, a gonoszra sietséggel futó lábak,
Prov.6.19 | A hazugságlehelő hamis tanú, és a ki szerez háborúságokat az atyafiak között!
Prov.6.20 | Őrizd meg, fiam, atyád parancsolatját, és anyád tanítását el ne hagyd.
Prov.6.21 | Kösd azokat szívedre mindenkor, fűzd a nyakadba.
Prov.6.22 | Valahová mégysz, vezérel téged, mikor aluszol, őriz téged, mikor felserkensz, beszélget te veled.
Prov.6.23 | Mert szövétnek a parancsolat, és a tudomány világosság, és életnek úta a tanító-feddések.
Prov.6.24 | Hogy a gonosz asszonytól téged megőrizzenek, az idegen asszony nyelvének hizelkedésétől.
Prov.6.25 | Ne kivánd az ő szépségét szivedben, és meg ne fogjon téged szemöldökeivel;
Prov.6.26 | Mert a parázna asszony miatt [jut az ember] egy darab kenyérre, és [más] férfi felesége drága életet vadász!
Prov.6.27 | Vehet-é valaki tüzet az ő kebelébe, hogy ruhái meg ne égnének?
Prov.6.28 | Vagy járhat-é valaki elevenszénen, hogy lábai meg ne égnének?
Prov.6.29 | Így van, valaki bemegy felebarátjának feleségéhez, nem marad büntetlen, valaki illeti azt!
Prov.6.30 | Nem útálják meg a lopót, ha lop az ő kivánságának betöltésére, mikor éhezik;
Prov.6.31 | És ha rajta kapatik, hétannyit kell adnia, az ő házának minden marháját érette adhatja;
Prov.6.32 | A ki pedig asszonynyal paráználkodik, bolond; a ki magát el akarja veszteni, az cselekszi ezt!
Prov.6.33 | Vereséget és gyalázatot nyer, és az ő gyalázatja el nem töröltetik.
Prov.6.34 | Mert a féltékenység a férfiú haragja, és nem cselekszik kegyelmességgel a bosszúállásnak napján.
Prov.6.35 | Nem gondol semmi váltsággal, nem nyugszik meg rajta, még ha nagy sok ajándékot adsz is néki.

Prov.7.1 | Fiam, tartsd meg az én beszédeimet, és az én parancsolataimat rejtsd el magadnál.
Prov.7.2 | Az én parancsolatimat tartsd meg, és élsz; és az én tanításomat mint a szemed fényét.
Prov.7.3 | Kösd azokat ujjaidra, írd fel azokat szíved táblájára.
Prov.7.4 | Mondd ezt a bölcseségnek: Én néném vagy te; és az eszességet ismerősödnek nevezd,
Prov.7.5 | Hogy megőrizzen téged a nem hozzád tartozó asszonytól, és az ő beszédivel hizelkedő idegentől.
Prov.7.6 | Mert házam ablakán, a rács mögül néztem,
Prov.7.7 | És láték a bolondok között, eszembe vevék a fiak között egy bolond ifjat,
Prov.7.8 | A ki az utczán jár, annak szeglete mellett, a házához menő úton lépeget,
Prov.7.9 | Alkonyatkor, nap estjén, és setét éjfélben.
Prov.7.10 | És ímé, egy asszony eleibe jő, paráznának öltözetében, álnok az ő elméjében.
Prov.7.11 | Mely csélcsap és vakmerő, a kinek házában nem maradhatnak meg az ő lábai.
Prov.7.12 | Néha az utczán, néha a tereken van, és minden szegletnél leselkedik.
Prov.7.13 | És megragadá őt és megcsókolá őt, és szemtelenségre vetemedvén, monda néki:
Prov.7.14 | Hálaáldozattal tartoztam, ma adtam meg fogadásimat.
Prov.7.15 | Azért jövék ki elődbe, szorgalmatosan keresni a te orczádat, és reád találtam!
Prov.7.16 | Paplanokkal megvetettem nyoszolyámat, égyiptomi szövésű szőnyegekkel.
Prov.7.17 | Beillatoztam ágyamat mirhával, áloessel és fahéjjal.
Prov.7.18 | No foglaljuk magunkat bőségesen mind virradtig a szeretetben; vígadjunk szerelmeskedésekkel.
Prov.7.19 | Mert nincs otthon a férjem, elment messze útra.
Prov.7.20 | Egy erszény pénzt vőn kezéhez; holdtöltére jő haza.
Prov.7.21 | [És] elhiteté őt az ő mesterkedéseinek sokaságával, ajkainak hizelkedésével elragadá őt.
Prov.7.22 | Utána megy; mint az ökör a vágóhídra, és mint a bolond, egyszer csak fenyítő békóba;
Prov.7.23 | Mígnem átjárja a nyíl az ő máját. Miképen siet a madár a tőrre, és nem tudja, hogy az az ő élete ellen van.
Prov.7.24 | Annakokáért most, fiaim, hallgassatok engem, és figyelmezzetek az én számnak beszédeire.
Prov.7.25 | Ne hajoljon annak útaira a te elméd, és ne tévelyegj annak ösvényin.
Prov.7.26 | Mert sok sebesültet elejtett, és sokan vannak, a kik attól megölettek.
Prov.7.27 | Sírba vívő út az ő háza, a mely levisz a halálnak hajlékába.

Prov.8.1 | Avagy a bölcsesség nem kiált-é, és az értelem nem bocsátja-é ki az ő szavát?
Prov.8.2 | A magas helyeknek tetein az úton, sok ösvény összetalálkozásánál áll meg.
Prov.8.3 | A kapuk mellett a városnak bemenetelin, az ajtók bemenetelinél zeng.
Prov.8.4 | Tinéktek kiáltok, férfiak; és az én szóm az emberek fiaihoz [van!]
Prov.8.5 | Értsétek meg ti együgyűek az eszességet, és ti balgatagok vegyétek eszetekbe az értelmet.
Prov.8.6 | Halljátok meg; mert jeles dolgokat szólok és az én számnak felnyitása igazság.
Prov.8.7 | Mert igazságot mond ki az én ínyem, és útálat az én ajkaimnak a gonoszság.
Prov.8.8 | Igaz én számnak minden beszéde, semmi sincs ezekben hamis, vagy elfordult dolog.
Prov.8.9 | Mind egyenesek az értelmesnek, és igazak azoknak, kik megnyerték a tudományt.
Prov.8.10 | Vegyétek az én tanításomat, és nem a pénzt; és a tudományt inkább, mint a választott aranyat.
Prov.8.11 | Mert jobb a bölcseség a drágagyöngyöknél; és semmi gyönyörűségek ehhez egyenlők nem lehetnek.
Prov.8.12 | Én bölcsesség lakozom az eszességben, és a megfontolás tudományát megnyerem.
Prov.8.13 | Az Úrnak félelme a gonosznak gyűlölése; a kevélységet és felfuvalkodást és a gonosz útat, és az álnok szájat gyűlölöm.
Prov.8.14 | Enyém a tanács és a valóság, én vagyok az eszesség, enyém az erő.
Prov.8.15 | Én általam uralkodnak a királyok, és az uralkodók végeznek igazságot.
Prov.8.16 | Én általam viselnek a fejedelmek fejedelemséget, és a nemesek, a földnek minden birái.
Prov.8.17 | Én az engem szeretőket szeretem, és a kik engem szorgalmasan keresnek, megtalálnak.
Prov.8.18 | Gazdagság és tisztesség van nálam, megmaradandó jó és igazság.
Prov.8.19 | Jobb az én gyümölcsöm a tiszta aranynál és színaranynál, és az én hasznom a válogatott ezüstnél.
Prov.8.20 | Az igazságnak útán járok, és az igazság ösvényének közepén.
Prov.8.21 | Hogy az engem szeretőknek valami valóságost adjak örökségül, és erszényeiket megtöltsem.
Prov.8.22 | Az Úr az ő útának kezdetéül szerzett engem; az ő munkái előtt régen.
Prov.8.23 | Örök időktől fogva felkenettem, kezdettől, a föld kezdetétől fogva.
Prov.8.24 | Még mikor semmi mélységek nem voltak, születtem vala; még mikor semmi források, vízzel teljesek nem voltak.
Prov.8.25 | Minekelőtte a hegyek leülepedtek volna, a halmoknak előtte születtem.
Prov.8.26 | Mikor még nem csinálta vala a földet és a mezőket, és a világ porának kezdetét.
Prov.8.27 | Mikor készíté az eget, ott valék; mikor felveté a mélységek színén a kerekséget;
Prov.8.28 | Mikor megerősíté a felhőket ott fenn, mikor erősekké lőnek a mélységeknek forrásai;
Prov.8.29 | Mikor felveté a tengernek határit, hogy a vizek át ne hágják az ő parancsolatját, mikor megállapítá e földnek fundamentomait:
Prov.8.30 | Mellette valék mint kézmíves, és gyönyörűsége valék mindennap, játszva ő előtte minden időben.
Prov.8.31 | Játszva az ő földének kerekségén, és gyönyörűségem[et] [lelve ]az emberek fiaiban.
Prov.8.32 | És most fiaim, hallgassatok engemet, és boldogok, a kik az én útaimat megtartják.
Prov.8.33 | Hallgassátok a tudományt és legyetek bölcsek, és magatokat el ne vonjátok!
Prov.8.34 | Boldog ember, a ki hallgat engem, az én ajtóm előtt virrasztván minden nap, az én ajtóim félfáit őrizvén.
Prov.8.35 | Mert a ki megnyer engem, nyert életet, és szerzett az Úrtól jóakaratot.
Prov.8.36 | De a ki vétkezik ellenem, erőszakot cselekszik az ő lelkén; minden, valaki engem gyűlöl, szereti a halált!

Prov.9.1 | Bölcseség megépítette az ő házát, annak hét oszlopát kivágván.
Prov.9.2 | Megölte vágnivalóit, kitöltötte borát, asztalát is elkészítette.
Prov.9.3 | Elbocsátá az ő leányit, hivogat a város magas helyeinek tetein.
Prov.9.4 | Ki tudatlan? térjen ide; az értelem nélkül valónak [ezt] mondja:
Prov.9.5 | Jőjjetek, éljetek az én étkemmel, és igyatok a borból, melyet töltöttem.
Prov.9.6 | Hagyjátok el a bolondokat, hogy éljetek, járjatok az eszességnek útán.
Prov.9.7 | A ki tanítja a csúfolót, nyer magának szidalmat: és a ki feddi a latrot, szégyenére lesz.
Prov.9.8 | Ne fedd meg a csúfolót, hogy ne gyűlöljön téged; fedd meg a bölcset, és szeret téged.
Prov.9.9 | Adj a bölcsnek, és még bölcsebb lesz; tanítsd az igazat, és öregbíti a tanulságot.
Prov.9.10 | A bölcseségnek kezdete az Úrnak félelme; és a Szentnek ismerete az eszesség.
Prov.9.11 | Mert én általam sokasulnak meg a te napjaid, és meghosszabbítják néked életednek esztendeit.
Prov.9.12 | Ha bölcs vagy, bölcs vagy te magadnak; ha pedig csúfoló vagy, magad vallod kárát.
Prov.9.13 | Balgaság asszony fecsegő, bolond és semmit nem tud.
Prov.9.14 | És leült az ő házának ajtajába, székre a városnak magas helyein,
Prov.9.15 | Hogy hívja az útonjárókat, a kik egyenesen mennek útjokon.
Prov.9.16 | Ki együgyű? térjen ide, és valaki esztelen, annak [ezt] mondja:
Prov.9.17 | A lopott víz édes, és a titkon való étel gyönyörűséges!
Prov.9.18 | És az nem tudja, hogy ott élet nélkül valók vannak; és a pokol mélyébe esnek az ő hivatalosai!

Prov.10.1 | Salamon bölcs mondásai. A bölcs fiú örvendezteti az ő atyját; a bolond fiú pedig szomorúsága az ő anyjának.
Prov.10.2 | Nem használnak a gonoszság kincsei; az igazság pedig megszabadít a halálból.
Prov.10.3 | Az Úr nem hagyja éhezni az igaznak lelkét; az istenteleneknek kivánságát pedig elveti.
Prov.10.4 | Szegénynyé lesz, a ki cselekszik rest kézzel; a gyors munkások keze pedig meggazdagít.
Prov.10.5 | Gyűjt nyárban az eszes fiú; álomba merül az aratás idején a megszégyenítő fiú.
Prov.10.6 | Áldások vannak az igaznak fején; az istentelenek szája pedig erőszaktételt fed be.
Prov.10.7 | Az igaznak emlékezete áldott; a hamisaknak neve pedig megrothad.
Prov.10.8 | A bölcs elméjű beveszi a parancsolatokat; a bolond ajkú pedig elveszti magát.
Prov.10.9 | A ki tökéletességben jár, bátorsággal jár; a ki pedig elferdíti az ő útát, kiismertetik.
Prov.10.10 | A ki szemmel hunyorgat, bántást szerez; és a bolond ajkú elesik.
Prov.10.11 | Életnek kútfeje az igaznak szája; az istenteleneknek szája pedig erőszaktételt fedez el.
Prov.10.12 | A gyűlölség szerez versengést; minden vétket pedig elfedez a szeretet.
Prov.10.13 | Az eszesek ajkain bölcseség találtatik; a vessző pedig a bolond hátának [való.]
Prov.10.14 | A bölcsek tudományt rejtegetnek; a bolondnak szája pedig közeli romlás.
Prov.10.15 | A gazdagnak marhája az ő megerősített városa; szűkölködőknek romlása az ő szegénységök.
Prov.10.16 | Az igaznak keresménye életre, az istentelennek jövedelme bűnre van.
Prov.10.17 | A bölcseség megőrizőnek útja életre van; a fenyítéket elhagyó pedig tévelyeg.
Prov.10.18 | A ki elfedezi a gyűlölséget, hazug ajkú az; és a ki szól gyalázatot, bolond az.
Prov.10.19 | A sok beszédben elmaradhatatlan a vétek; a ki pedig megtartóztatja ajkait, az értelmes.
Prov.10.20 | Választott ezüst az igaznak nyelve; a gonoszok elméje kevés érő.
Prov.10.21 | Az igaznak ajkai sokakat legeltetnek; a bolondok pedig esztelenségökben halnak meg.
Prov.10.22 | Az Úrnak áldása, az gazdagít meg, és azzal [semmi] nem szerez bántást.
Prov.10.23 | Miképen játék a bolondnak bűnt cselekedni, azonképen az eszes férfiúnak bölcsen [cselekedni.]
Prov.10.24 | A mitől retteg az istentelen, az esik ő rajta; a mit pedig kivánnak az igazak, meg lesz.
Prov.10.25 | A mint a forgószél ráfuvall, már oda van az istentelen; az igaznak pedig örökké való fundamentoma van.
Prov.10.26 | Minémű az eczet a fogaknak és a füst a szemeknek, olyan a rest azoknak, a kik azt elküldötték.
Prov.10.27 | Az Úrnak félelme hosszabbítja meg a napokat; az istenteleneknek pedig esztendeik megrövidülnek.
Prov.10.28 | Az igazaknak reménysége öröm; az istenteleneknek várakozása pedig elvész.
Prov.10.29 | Erősség a tökéletesnek az Úrnak úta: de romlás a hamisság cselekedőinek.
Prov.10.30 | Az igaz soha meg nem mozdul; de az istentelenek nem lakják a földet.
Prov.10.31 | Az igaznak szája bőségesen szól bölcsességet; a gonoszság nyelve pedig kivágatik.
Prov.10.32 | Az igaznak ajkai azt tudják, a mi kedves; az istenteleneknek szája pedig a gonoszságot.

Prov.11.1 | Az álnok font útálatos az Úrnál; az igaz mérték pedig kedves néki.
Prov.11.2 | Kevélység jő: gyalázat jő; az alázatosoknál pedig bölcseség van.
Prov.11.3 | Az igazakat tökéletességök vezeti; de a hitetleneket gonoszságuk elpusztítja.
Prov.11.4 | Nem használ a vagyon a haragnak idején; az igazság pedig kiragad a halálból.
Prov.11.5 | A tökéletesnek igazsága igazgatja az ő útát; de önnön istentelenségében esik el az istentelen.
Prov.11.6 | Az igazaknak igazságok megszabadítja őket; de az ő kivánságokban fogatnak meg a hitetlenek.
Prov.11.7 | Mikor meghal az istentelen ember, elvész az ő reménysége; a bűnösök várakozása is elvész.
Prov.11.8 | Az igaz a nyomorúságból megszabadul; az istentelen ő helyette beesik abba.
Prov.11.9 | Szájával rontja meg a képmutató felebarátját; de az igazak a tudomány által megszabadulnak.
Prov.11.10 | Az igazak javán örül a város; és mikor elvesznek az istentelenek, örvendezés van.
Prov.11.11 | Az igazaknak áldása által emelkedik a város; az istentelenek szája által pedig megromol.
Prov.11.12 | Megútálja felebarátját a bolond; az eszes férfiú pedig hallgat.
Prov.11.13 | A rágalmazó megjelenti a titkot; de a hűséges lelkű elfedezi a dolgot.
Prov.11.14 | A hol nincs vezetés, elvész a nép; a megmaradás pedig a sok tanácsos által van.
Prov.11.15 | Teljességgel megrontatik, a ki kezes lesz idegenért; a ki pedig gyűlöli a kezességet, bátorságos lesz.
Prov.11.16 | A kedves asszony megtartja a tiszteletet, a hatalmaskodók pedig megtartják a gazdagságot.
Prov.11.17 | Ő magával tesz jól a kegyes férfiú; a kegyetlen pedig öntestének okoz fájdalmat.
Prov.11.18 | Az istentelen munkál álnok keresményt; az igazságszerzőnek pedig jutalma valóságos.
Prov.11.19 | A ki őszinte az igazságban, az életére -, a ki pedig a gonoszt követi, az vesztére [míveli azt].
Prov.11.20 | Útálatosok az Úrnál az álnok szívűek; kedvesek pedig ő nála, a kik az ő útjokban tökéletesek.
Prov.11.21 | Kézadással [erősítem,] hogy nem marad büntetlen a gonosz; az igazaknak pedig magva megszabadul.
Prov.11.22 | [Mint] a disznó orrában az aranyperecz, [olyan] a szép asszony, a kinek nincs okossága.
Prov.11.23 | Az igazaknak kivánsága csak jó, az istentelenek várakozása pedig harag.
Prov.11.24 | Van olyan, a ki bőven adakozik, és annál inkább gazdagodik; és a ki megtartóztatja a járandóságot, de ugyan szűkölködik.
Prov.11.25 | A mással jóltevő ember megkövéredik; és a ki mást felüdít, maga is üdül.
Prov.11.26 | A ki búzáját visszatartja, átkozza azt a nép; annak fején pedig, a ki eladja, áldás [van].
Prov.11.27 | A ki jóra igyekezik, jóakaratot szerez: a ki pedig gonoszt keres, ő magára jő az.
Prov.11.28 | A ki bízik az ő gazdagságában, elesik; de mint a fa ága, az igazak kivirágoznak.
Prov.11.29 | A ki megháborítja az ő házát, annak öröksége szél lesz; és a bolond szolgája a bölcs elméjűnek.
Prov.11.30 | Az igaznak gyümölcse életnek fája; és lelkeket nyer meg a bölcs.
Prov.11.31 | Ímé, az igaz e földön megnyeri jutalmát; mennyivel inkább az istentelen és a bűnös!
Prov.11.32 | A ki szereti a dorgálást, szereti a tudományt; a ki pedig gyűlöli a fenyítéket, oktalan az.

Prov.12.1 | A jó ember jóakaratot nyer az Úrtól; de a gonosz embert kárhoztatja ő.
Prov.12.2 | Nem erősül meg ember az istentelenséggel; az igazaknak pedig gyökerök ki nem mozdul.
Prov.12.3 | A derék asszony koronája az ő férjének; de mint az ő csontjaiban való rothadás, [olyan] a megszégyenítő.
Prov.12.4 | Az igazaknak gondolatjaik igazak; az istentelenek tanácsa csalás.
Prov.12.5 | Az istenteleneknek beszédei leselkednek a vér után; az igazaknak pedig szája megszabadítja azokat.
Prov.12.6 | Leomlanak az istentelenek, és oda lesznek; az igazak háza pedig megáll.
Prov.12.7 | Az ő értelme szerint dicsértetik a férfiú; de az elfordult elméjű útálatos lesz.
Prov.12.8 | Jobb, a kit kevésre tartanak, és szolgája van, mint a ki magát felmagasztalja, és szűk kenyerű.
Prov.12.9 | Az igaz az ő barmának érzését [is] ismeri, az istentelenek szíve pedig kegyetlen.
Prov.12.10 | A ki míveli az ő földét, megelégedik eledellel; a ki pedig követ hiábavalókat, bolond az.
Prov.12.11 | Kivánja az istentelen a gonoszok prédáját; de az igaznak gyökere ád [gyümölcsöt.]
Prov.12.12 | Az ajkaknak vétkében gonosz tőr van, de kimenekedik a nyomorúságból az igaz.
Prov.12.13 | Az ő szájának gyümölcséből elégedik meg a férfi jóval; és az ő cselekedetének fizetését veszi az ember önmagának.
Prov.12.14 | A bolondnak úta helyes az ő szeme előtt, de a ki tanácscsal él, bölcs az.
Prov.12.15 | A bolondnak haragja azon napon megismertetik; elfedezi pedig a szidalmat az eszes ember.
Prov.12.16 | A ki igazán szól, megjelenti az igazságot, a hamis bizonyság pedig az álnokságot.
Prov.12.17 | Van olyan, a ki beszél hasonlókat a tőrszúrásokhoz; de a bölcseknek nyelve orvosság.
Prov.12.18 | Az igazmondó ajak megáll mind örökké; a hazugságnak pedig nyelve egy szempillantásig.
Prov.12.19 | Álnokság van a gonosz gondolóknak szívében; a békességnek tanácsosiban pedig vígasság.
Prov.12.20 | Nem vettetik az igaz semmi bántásba; az istentelenek pedig teljesek nyavalyával.
Prov.12.21 | Útálatosok az Úrnál a csalárd beszédek; a kik pedig cselekesznek hűségesen, kedvesek ő nála.
Prov.12.22 | Az eszes ember elfedezi a tudományt; a bolondok elméje pedig kikiáltja a bolondságot.
Prov.12.23 | A gyorsaknak keze uralkodik; a rest pedig adófizető lesz.
Prov.12.24 | A férfiúnak elméjében való gyötrelem megalázza azt; a jó szó pedig megvidámítja azt.
Prov.12.25 | Útba igazítja az ő felebarátját az igaz; de az istentelenek útja eltévelyíti őket.
Prov.12.26 | Nem süti meg a rest, a mit vadászásával fogott; de drága marhája az embernek serénysége.
Prov.12.27 | Az igazságnak útjában van élet; és az ő ösvényének úta halhatatlanság.

Prov.13.1 | A bölcs fiú [enged] atyja intésének; de a csúfoló semmi dorgálásnak helyt nem ád.
Prov.13.2 | A férfi az ő szájának gyümölcséből él jóval; a hitetlenek lelke pedig bosszúságtétellel.
Prov.13.3 | A ki megőrzi az ő száját, megtartja önmagát; a ki felnyitja száját, romlása az annak.
Prov.13.4 | Kivánsággal felindul, de hiába, a restnek lelke; a gyorsak lelke pedig megkövéredik.
Prov.13.5 | A hamis dolgot gyűlöli az igaz; az istentelen pedig gyűlölségessé tesz és megszégyenít.
Prov.13.6 | Az igazság megőrzi azt, a ki útjában tökéletes; az istentelenség pedig elveszíti a bűnöst.
Prov.13.7 | Van, a ki hányja gazdagságát, holott semmije sincsen; viszont tetteti magát szegénynek, holott sok marhája van.
Prov.13.8 | Az ember életének váltsága lehet az ő gazdagsága; a szegény pedig nem hallja a fenyegetést.
Prov.13.9 | Az igazak világossága vígassággal ég; de az istenteleneknek szövétneke kialszik.
Prov.13.10 | Csak háborúság lesz a kevélységből: azoknál pedig, a kik a tanácsot beveszik, bölcseség van.
Prov.13.11 | A hiábavalóságból keresett marha megkisebbül; a ki pedig kezével gyűjt, megőregbíti [azt.]
Prov.13.12 | A halogatott reménység beteggé teszi a szívet; de a megadatott kivánság életnek fája.
Prov.13.13 | Az igének megútálója megrontatik; a ki pedig féli a parancsolatot, jutalmát veszi.
Prov.13.14 | A bölcsnek tanítása életnek kútfeje, a halál tőrének eltávoztatására.
Prov.13.15 | Jó értelem ád kedvességet; a hitetleneknek pedig útja kemény.
Prov.13.16 | Minden eszes cselekszik bölcseséggel; a bolond pedig kijelenti az ő bolondságát.
Prov.13.17 | Az istentelen követ bajba esik; a hívséges követ pedig gyógyulás.
Prov.13.18 | Szegénység és gyalázat lesz azon, a ki a fenyítéktől magát elvonja; a ki pedig megfogadja a dorgálást, tiszteltetik.
Prov.13.19 | A megnyert kivánság gyönyörűséges a léleknek, és útálatosság a bolondoknak eltávozniok a gonosztól.
Prov.13.20 | A ki jár a bölcsekkel, bölcs lesz; a ki pedig magát társul adja a bolondokhoz, megromol.
Prov.13.21 | A bűnösöket követi a gonosz; az igazaknak pedig jóval fizet [Isten.]
Prov.13.22 | A jó örökséget hágy unokáinak; a bűnösnek marhái pedig eltétetnek az igaz számára.
Prov.13.23 | Bő étele lesz a szegényeknek az új törésen; de van olyan, a ki igazságtalansága által vész el.
Prov.13.24 | A ki megtartóztatja az ő vesszejét, gyűlöli az ő fiát; a ki pedig szereti azt, megkeresi őt fenyítékkel.
Prov.13.25 | Az igaz eszik az ő kivánságának megelégedéséig; az istentelenek hasa pedig szűkölködik.

Prov.14.1 | A bölcs asszony építi a maga házát; a bolond pedig önkezével rontja el azt.
Prov.14.2 | A ki igazán jár, féli az Urat; a ki pedig elfordult az ő útaiban, megútálja őt.
Prov.14.3 | A bolondnak szájában van kevélységnek pálczája; a bölcseknek pedig beszéde megtartja őket.
Prov.14.4 | Mikor nincsenek ökrök: tiszta a jászol; a gabonának bősége pedig az ökörnek erejétől van.
Prov.14.5 | A hűséges tanú nem hazud; a hamis tanú pedig hazugságot bocsát szájából.
Prov.14.6 | A csúfoló keresi a bölcseséget, és nincs; a tudomány pedig az eszesnek könnyű.
Prov.14.7 | Menj el a bolond férfiú elől; és nem ismerted meg a tudománynak beszédét.
Prov.14.8 | Az eszesnek bölcsesége az ő útának megértése; a bolondoknak pedig bolondsága csalás.
Prov.14.9 | A bolondokat megcsúfolja a bűnért való áldozat; az igazak között pedig jóakarat van.
Prov.14.10 | A szív tudja az ő lelke keserűségét; és az ő örömében az idegen nem részes.
Prov.14.11 | Az istenteleneknek háza elvész; de az igazaknak sátora megvirágzik.
Prov.14.12 | Van olyan út, [mely] helyesnek látszik az ember előtt, és vége a halálra menő út.
Prov.14.13 | Nevetés közben is fáj a szív; és végre az öröm fordul szomorúságra.
Prov.14.14 | Az ő útaiból elégszik meg az elfordult elméjű; önmagából pedig a jó férfiú.
Prov.14.15 | Az együgyű hisz minden dolognak; az eszes pedig a maga járására vigyáz.
Prov.14.16 | A bölcs félvén, eltávozik a gonosztól; a bolond pedig dühöngő és elbizakodott.
Prov.14.17 | A hirtelen haragú bolondságot cselekszik, és a cselszövő férfi gyűlölséges lesz.
Prov.14.18 | Bírják az esztelenek a bolondságot örökség szerint; az eszesek pedig fonják a tudománynak koszorúját.
Prov.14.19 | Meghajtják magokat a gonoszok a jók előtt, és a hamisak az igaznak kapujánál.
Prov.14.20 | Még az ő felebarátjánál is útálatos a szegény; a gazdagnak pedig sok a barátja.
Prov.14.21 | A ki megútálja az ő felebarátját, vétkezik; a ki pedig a szegényekkel kegyelmességet cselekszik, boldog az!
Prov.14.22 | Nemde tévelyegnek, a kik gonoszt szereznek? kegyelmesség pedig és igazság a jó szerzőknek.
Prov.14.23 | Minden munkából nyereség lesz; de az ajkaknak beszédéből csak szűkölködés.
Prov.14.24 | A bölcseknek ékességök az ő gazdagságuk; a tudatlanok bolondsága [pedig csak] bolondság.
Prov.14.25 | Lelkeket szabadít meg az igaz bizonyság; hazugságokat szól pedig az álnok.
Prov.14.26 | Az Úrnak félelmében erős a bizodalom, és az ő fiainak lesz menedéke.
Prov.14.27 | Az Úrnak félelme az életnek kútfeje, a halál tőrének eltávoztatására.
Prov.14.28 | A nép sokasága a király dicsősége; a nép elfogyása pedig az uralkodó romlása.
Prov.14.29 | A haragra késedelmes bővelkedik értelemmel; a ki pedig elméjében hirtelenkedő, bolondságot szerez az.
Prov.14.30 | A szelíd szív a testnek élete; az irígység pedig a csontoknak rothadása.
Prov.14.31 | A ki elnyomja a szegényt, gyalázattal illeti annak teremtőjét; az pedig tiszteli, a ki könyörül a szűkölködőn.
Prov.14.32 | Az ő nyavalyájába ejti magát az istentelen; az igaznak pedig halála idején is reménysége van.
Prov.14.33 | Az eszesnek elméjében nyugszik a bölcseség; a mi pedig a tudatlanokban [van,] magát [hamar] megismerheti.
Prov.14.34 | Az igazság felmagasztalja a nemzetet; a bűn pedig gyalázatára van a népeknek.
Prov.14.35 | A királynak jóakaratja van az eszes szolgához; haragja pedig a megszégyenítőhöz.

Prov.15.1 | Az engedelmes felelet elfordítja a harag felgerjedését; a megbántó beszéd pedig támaszt haragot.
Prov.15.2 | A bölcsek nyelve beszél jó tudományt: a tudatlanoknak száján pedig bolondság buzog ki.
Prov.15.3 | Minden helyeken [vannak] az Úrnak szemei, nézvén a jókat és gonoszokat.
Prov.15.4 | A nyelv szelídsége életnek fája; az abban való hamisság pedig a léleknek gyötrelme.
Prov.15.5 | A bolond megútálja az ő atyjának tanítását; a ki pedig megbecsüli a dorgálást, igen eszes.
Prov.15.6 | Az igaznak házában nagy kincs van; az istentelennek jövedelmében pedig háborúság.
Prov.15.7 | A bölcseknek ajkaik hintegetnek tudományt; a bolondoknak pedig elméje nem helyes.
Prov.15.8 | Az istentelenek áldozatja gyűlölséges az Úrnak; az igazak könyörgése pedig kedves néki.
Prov.15.9 | Utálat az Úrnál az istentelennek úta; azt pedig, a ki követi az igazságot, szereti.
Prov.15.10 | Gonosz dorgálás [jő] arra, a ki útját elhagyja; a ki gyűlöli a fenyítéket, meghal.
Prov.15.11 | A sír és a pokol az Úr előtt vannak; mennyivel inkább az emberek szíve.
Prov.15.12 | Nem szereti a csúfoló a feddést, [és] a bölcsekhez nem megy.
Prov.15.13 | A vidám elme megvidámítja az orczát; de a szívnek bánatja miatt a lélek megszomorodik.
Prov.15.14 | Az eszesnek elméje keresi a tudományt; a tudatlanok szája pedig legel bolondságot.
Prov.15.15 | Minden napjai a szegénynek nyomorúságosak; a vidám elméjűnek pedig szüntelen lakodalma [van.]
Prov.15.16 | Jobb a kevés az Úrnak félelmével, mint a temérdek kincs, a hol háborúság van.
Prov.15.17 | Jobb a paréjnak étele, a hol szeretet van, mint a hízlalt ökör, a hol van gyűlölség.
Prov.15.18 | A haragos férfiú szerez háborúságot; a hosszútűrő pedig lecsendesíti a háborgást.
Prov.15.19 | A restnek útja olyan, mint a tövises sövény; az igazaknak pedig útja megegyengetett.
Prov.15.20 | A bölcs fiú örvendezteti az atyját; a bolond ember pedig megútálja az anyját.
Prov.15.21 | A bolondság öröme az esztelennek; de az értelmes férfiú igazán jár.
Prov.15.22 | Hiábavalók lesznek a gondolatok, mikor nincs tanács; de a tanácsosok sokaságában előmennek.
Prov.15.23 | Öröme van az embernek szája feleletében; és az idejében [mondott] beszéd, oh mely igen jó!
Prov.15.24 | Az életnek úta felfelé van az értelmes ember számára, hogy eltávozzék a pokoltól, mely aláfelé van.
Prov.15.25 | A kevélyeknek házát kiszakgatja az Úr; megerősíti pedig az özvegynek határát.
Prov.15.26 | Útálatosak az Úrnak a gonosz gondolatok; de kedvesek a tiszta beszédek.
Prov.15.27 | Megháborítja az ő házát, a ki követi a telhetetlenséget; a ki pedig gyűlöli az ajándékokat, él az.
Prov.15.28 | Az igaznak elméje meggondolja, mit szóljon; az istenteleneknek pedig szája ontja a gonoszt.
Prov.15.29 | Messze [van] az Úr az istentelenektől; az igazaknak pedig könyörgését meghallgatja.
Prov.15.30 | A szemek világa megvidámítja a szívet; a jó hír megerősíti a csontokat.
Prov.15.31 | A mely fül hallgatja az életnek dorgálását, a bölcsek között lakik.
Prov.15.32 | A ki elvonja magát az erkölcsi tanítástól, megútálja az ő lelkét; a ki pedig hallgatja a feddést, értelmet szerez.
Prov.15.33 | Az Úrnak félelme a bölcseségnek tudománya, és a tisztességnek előtte jár az alázatosság.

Prov.16.1 | Az embernél vannak az elme gondolatjai; de az Úrtól van a nyelv felelete.
Prov.16.2 | Minden útai tiszták az embernek a maga szemei előtt; de a ki a lelkeket vizsgálja, az Úr az!
Prov.16.3 | Bízzad az Úrra a te dolgaidat; és a te gondolatid véghez mennek.
Prov.16.4 | Mindent teremtett az Úr az ő maga czéljára; az istentelent is a büntetésnek napjára.
Prov.16.5 | Útálatos az Úrnak minden, a ki elméjében felfuvalkodott, kezemet adom rá, hogy nem marad büntetetlen.
Prov.16.6 | Könyörületességgel és igazsággal töröltetik el a bűn; és az Úrnak félelme által távozhatunk el a gonosztól.
Prov.16.7 | Mikor jóakarattal van az Úr valakinek útaihoz, még annak ellenségeit is jóakaróivá teszi.
Prov.16.8 | Jobb a kevés igazsággal, mint a gazdag jövedelem hamissággal.
Prov.16.9 | Az embernek elméje gondolja meg az ő útát; de az Úr igazgatja annak járását.
Prov.16.10 | Jósige van a király ajkain; az ítéletben ne szóljon hamisságot az ő szája.
Prov.16.11 | Az Úré az igaz mérték és mérőserpenyő, az ő műve minden mérőkő.
Prov.16.12 | Útálatos legyen a királyoknál istentelenséget cselekedni; mert igazsággal erősíttetik meg a királyiszék.
Prov.16.13 | Kedvesek a királyoknak az igaz beszédek; és az igazmondót szereti [a király.]
Prov.16.14 | A királynak felgerjedt haragja [olyan, mint] a halál követe; de a bölcs férfiú leszállítja azt.
Prov.16.15 | A királynak vidám orczájában élet van; jóakaratja olyan, mint a tavaszi eső fellege.
Prov.16.16 | Szerzeni bölcseséget, oh menynyivel jobb az aranynál; és szerzeni eszességet, kivánatosb az ezüstnél!
Prov.16.17 | Az igazak országútja eltávozás a gonosztól; megtartja magát az, a ki megőrzi az ő útát.
Prov.16.18 | A megromlás előtt kevélység [jár], és az eset előtt felfuvalkodottság.
Prov.16.19 | Jobb alázatos lélekkel lenni a szelídekkel, mint zsákmányon osztozni a kevélyekkel.
Prov.16.20 | A ki figyelmez az igére, jót nyer; és a ki bízik az Úrban, oh mely boldog az!
Prov.16.21 | A ki elméjében bölcs, hívatik értelmesnek; a beszédnek pedig édessége neveli a tudományt.
Prov.16.22 | Életnek kútfeje az értelem [annak], a ki bírja azt; de a bolondok fenyítéke bolondságuk.
Prov.16.23 | A bölcsnek elméje értelmesen igazgatja az ő száját, és az ő ajkain öregbíti a tudományt.
Prov.16.24 | Lépesméz a gyönyörűséges beszédek; édesek a léleknek, és meggyógyítói a tetemeknek.
Prov.16.25 | Van oly út, mely igaz az ember szeme előtt, de vége a halálnak úta.
Prov.16.26 | A munkálkodó lelke magának munkálkodik; mert az ő szája kényszeríti őt.
Prov.16.27 | A haszontalan ember gonoszt ás ki, és az ő ajkain mintegy égő tűz van;
Prov.16.28 | A gonosz ember versengést szerez, és a susárló elválasztja a jó barátokat.
Prov.16.29 | Az erőszakos ember elhiteti az ő felebarátját, és nem jó úton viszi őt.
Prov.16.30 | A ki behúnyja szemeit, [azért teszi], hogy álnokságot gondoljon; a ki összeszorítja ajkait, [már] véghez vitte a gonoszságot.
Prov.16.31 | Igen szép ékes korona a vénség, az igazságnak útában találtatik.
Prov.16.32 | Jobb a hosszútűrő az erősnél; és a ki uralkodik a maga indulatján, annál, a ki várost vesz meg.
Prov.16.33 | Az [ember] kebelében vetnek sorsot; de az Úrtól van annak minden ítélete.

Prov.17.1 | Jobb a száraz falat, melylyel van csendesség; mint a levágott barmokkal teljes ház, melyben háborúság van.
Prov.17.2 | Az értelmes szolga uralkodik a gyalázatos fiún, és az atyafiak között az örökségnek részét veszi.
Prov.17.3 | Az olvasztótégely az ezüst számára van, és a kemencze az aranyéra; a szívek vizsgálója pedig az Úr.
Prov.17.4 | A gonosztevő hallgat az álnok beszédekre, a csalárd hallgat a gonosz nyelvre.
Prov.17.5 | A ki megcsúfolja a szegényt, gyalázattal illeti annak Teremtőjét; a ki gyönyörködik [másnak] nyomorúságában, büntetlen nem lészen!
Prov.17.6 | A véneknek ékessége az unokák, és a fiaknak ékessége az atyák.
Prov.17.7 | Nem illik a bolondnak az ékes beszéd; még kevésbbé a tisztességesnek a hazug beszéd.
Prov.17.8 | Drága kő az ajándék elfogadójának szemei előtt; mindenütt, a hova csak fordul, okosan cselekszik.
Prov.17.9 | Elfedezi a vétket, a ki keresi a szeretetet; a ki pedig ismétlen előhoz egy dolgot, elszakasztja egymástól a barátságosokat is.
Prov.17.10 | Foganatosb a dorgálás az eszesnél, mint ha megvernéd a bolondot százszor is.
Prov.17.11 | Csak ellenkezést keres a gonosz, végre kegyetlen követ bocsáttatik ellene.
Prov.17.12 | Találjon valakire a fiától megfosztott medve, csak ne a bolond az ő bolondságában.
Prov.17.13 | A ki fizet gonoszt a jóért, nem távozik el a gonosz annak házától.
Prov.17.14 | [Mint] a ki árvizet szabadít el, [olyan] a háborúság kezdete; azért minekelőtte kihatna, hagyd el a versengést.
Prov.17.15 | A ki igaznak mondja a bűnöst, és kárhoztatja az igazat, útálatos az Úrnak egyaránt mind a kettő.
Prov.17.16 | Miért van a vétel ára a bolondnak kezében a bölcseség megszerzésére, holott nincsen néki elméje?
Prov.17.17 | Minden időben szeret, a ki [igaz] barát, és testvérül születik a nyomorúság idejére.
Prov.17.18 | Értelmetlen ember az, a ki kezét adja, fogadván kezességet barátja előtt.
Prov.17.19 | Szereti a gonoszt, a ki szereti a háborúságot; a ki magasbítja kapuját, romlást keres.
Prov.17.20 | Az elfordult szívű ember nem nyerhet jót, és a ki az ő nyelvével gonosz, esik nyomorúságba.
Prov.17.21 | A ki szül bolondot, [szüli] ő magának bánatra; és nem örvendez a bolondnak atyja.
Prov.17.22 | A vidám elme jó orvosságul szolgál; a szomorú lélek pedig megszáraztja a csontokat.
Prov.17.23 | A kebelből [kivett] ajándékot az istentelen elveszi, a törvény útának elfordítására.
Prov.17.24 | Az eszesnek orczájából kitetszik a bölcseség; a bolondnak pedig szemei [országolnak] a földnek végéig.
Prov.17.25 | Búsulása az ő atyjának a bolond fiú, és az ő szülőjének keserűsége.
Prov.17.26 | Még megbirságolni is az igazat nem jó, a tisztességest megverni igazságáért.
Prov.17.27 | A ki megtartóztatja beszédét, az tudós ember, és a ki higgadt lelkű, az értelmes férfiú.
Prov.17.28 | Még a bolond is, amikor hallgat, bölcsnek ítéltetik; mikor ajkait bezárja, eszesnek.

Prov.18.1 | A maga kivánsága után megy az agyas ember, minden igaz bölcseség ellen dühösködik.
Prov.18.2 | Nem gyönyörködik a bolond az értelemben, hanem abban, hogy az ő elméje nyilvánvalóvá legyen.
Prov.18.3 | Mikor eljő az istentelen, eljő a megútálás; és a szidalommal a gyalázat.
Prov.18.4 | Mély víz az ember szájának beszéde, buzogó patak a bölcseségnek kútfeje.
Prov.18.5 | A gonosz személyének kedvezni nem jó, elfordítani az igazat az ítéletben.
Prov.18.6 | A bolondnak beszédei szereznek versengést, és az ő szája ütésekért kiált.
Prov.18.7 | A bolondnak szája az ő romlása, és az ő beszédei az ő életének tőre.
Prov.18.8 | A susárlónak beszédei hizelkedők; és azok a szív belsejét áthatják.
Prov.18.9 | A ki lágyan viseli magát az ő dolgában, testvére annak, a ki tönkre tesz.
Prov.18.10 | Erős torony az Úrnak neve, ahhoz folyamodik az igaz, és bátorságos lészen.
Prov.18.11 | A gazdagnak vagyona az ő erős városa, és mint a magas kőfal, az ő gondolatja szerint.
Prov.18.12 | A megromlás előtt felfuvalkodik az ember elméje; a tisztesség előtt pedig alázatosság van.
Prov.18.13 | A ki felel valamit, míg meg nem hallja, ez bolondság és gyalázatos rá nézve.
Prov.18.14 | A férfiú lelke elviseli a maga erőtlenségét; de a megtört lelket ki viseli el?
Prov.18.15 | Az eszesnek elméje tudományt szerez, és a bölcseknek füle tudományt keres.
Prov.18.16 | Az embernek ajándéka szabad útat szerez néki, és a nagyoknak orczája elé viszi őt.
Prov.18.17 | Igaza van annak, a ki első a perben; mígnem eljő az ő peresfele, és megvizsgálja őt.
Prov.18.18 | A versengéseket megszünteti a sorsvetés, és az erőseket elválasztja.
Prov.18.19 | A felingerelt atyafiú [erősb] az erős városnál, és [az ilyen] versengések olyanok, mint a vár zárja.
Prov.18.20 | A férfi szájának hasznával elégedik meg az ő belseje; az ő beszédének jövedelmével lakik jól.
Prov.18.21 | Mind a halál, mind az élet a nyelv hatalmában [van], és a [miképen] kiki szeret azzal élni, [úgy ]eszi annak gyümölcsét.
Prov.18.22 | Megnyerte a jót, a ki talált feleséget, és vett jóakaratot az Úrtól!
Prov.18.23 | Alázatos kérést szól a szegény; a gazdag pedig keményen felel.
Prov.18.24 | Az ember, a kinek [sok] barátja van, széttöretik; de van barát, a ki ragaszkodóbb a testvérnél.

Prov.19.1 | Jobb a tökéletesen járó szegény a gonosz nyelvűnél, a ki bolond.
Prov.19.2 | A lélek sem jó tudomány nélkül; és a ki [csak] a lábával siet, hibázik.
Prov.19.3 | Az embernek bolondsága fordítja el az ő útát, és az Úr ellen haragszik az ő szíve.
Prov.19.4 | A gazdagság szaporítja a sok barátot; a szegénytől pedig az ő barátja elválik.
Prov.19.5 | A hamis tanú büntetetlen nem marad, és a hazugságoknak szólója meg nem szabadul.
Prov.19.6 | Sokan hizelegnek a nemeslelkű embernek, és minden barát az adakozóé.
Prov.19.7 | A szegényt minden atyjafia gyűlöli, még barátai is eltávolodnak tőle; unszolja szavakkal, de ők eltünnek.
Prov.19.8 | A ki értelmet szerez, szereti az életét, a ki megőrzi az értelmességet, jót nyer.
Prov.19.9 | A hamis bizonyság nem marad büntetlen, és a ki hazugságokat beszél, elvész.
Prov.19.10 | Nem illik a bolondhoz a gyönyörködés; sokkal inkább nem [illik] a szolgának uralkodni a fejedelmeken.
Prov.19.11 | Az embernek értelme hosszútűrővé teszi őt; és ékességére van néki elhallgatni a vétket.
Prov.19.12 | Mint az ifjú oroszlánnak ordítása, olyan a királynak haragja; mint a harmat pedig a füvön, az ő jóakaratja.
Prov.19.13 | Romlása az ő atyjának a bolond fiú, és mint a szüntelen csepegés, az asszonynak zsémbelődése.
Prov.19.14 | A ház és marha atyától való örökség; az Úrtól van pedig az értelmes feleség.
Prov.19.15 | A restség álomba merít, és a lomha lélek megéhezik.
Prov.19.16 | A ki megtartja a parancsolatot, megtartja ő magát; a ki nem vigyáz útaira, meghal.
Prov.19.17 | Kölcsön ád az Úrnak, a ki kegyelmes a szegényhez; és az ő jótéteményét megfizeti néki.
Prov.19.18 | Fenyítsd meg a te fiadat, mert még van remény [felőle;] de annyira, hogy őt megöld, ne vigyen haragod.
Prov.19.19 | A nagy haragú [ember] büntetést szenvedjen, mert ha menteni akarod, még növeled [haragját.]
Prov.19.20 | Engedj a tanácsnak, és vedd be az erkölcsi oktatást; hogy bölcs légy végre.
Prov.19.21 | Sok gondolat van az ember elméjében; de csak az Úrnak tanácsa áll meg.
Prov.19.22 | A mit leginkább kell embernek kivánni, az irgalmasság az, és jobb a szegény a hazug férfiúnál.
Prov.19.23 | Az Úrnak félelme életre visz; és [az ilyen] megelégedve tölti az éjet, gonoszszal nem illettetik.
Prov.19.24 | Bemártja a rest az ő kezét a tálba, de már a szájához nem viszi vissza.
Prov.19.25 | Ha a csúfolót megvered, az együgyű lesz okosabb; és ha megdorgálod az eszest, megérti a tudományt.
Prov.19.26 | A ki atyjával erőszakoskodik, anyját elűzi: gyalázatos és megszégyenítő fiú az.
Prov.19.27 | Szünjél meg, fiam, hallgatni az olyan tanítást, [mely téged arra visz], hogy a bölcseségnek igéjétől eltévedj.
Prov.19.28 | A semmirevaló bizonyság csúfolja a törvényt; az istentelenek szája elnyeli a gonoszságot.
Prov.19.29 | A csúfolóknak készíttettek a büntetések, és az ütések a bolondok hátának.

Prov.20.1 | A bor csúfoló, a részegítő ital háborgó, és valaki abba beletéved, nem bölcs!
Prov.20.2 | Mint a fiatal oroszlán ordítása, olyan a királynak rettentése; a ki azt haragra ingerli, vétkezik a maga élete ellen.
Prov.20.3 | Tisztesség az embernek elmaradni a versengéstől; valaki pedig bolond, patvarkodik.
Prov.20.4 | A hideg miatt nem szánt a rest; aratni akar majd, de nincs mit.
Prov.20.5 | Mély víz a férfiúnak elméjében a tanács; mindazáltal a bölcs ember kimeríti azt.
Prov.20.6 | A legtöbb ember talál valakit, a ki jó hozzá; de hű embert, azt ki találhat?
Prov.20.7 | A ki az ő tökéletességében jár, igaz ember; boldogok az ő fiai ő utána!
Prov.20.8 | A király, ha az ő ítélőszékiben ül, tekintetével minden gonoszt eltávoztat.
Prov.20.9 | Ki mondhatná azt: megtisztítottam szívemet, tiszta vagyok az én bűnömtől?
Prov.20.10 | A kétféle font és a kétféle mérték, útálatos az Úrnál egyaránt mind a kettő.
Prov.20.11 | Az ő cselekedetiből ismerteti meg magát még a gyermek is, ha tiszta-é, és ha igaz-é az ő cselekedete.
Prov.20.12 | A halló fület és a látó szemet, az Úr teremtette egyaránt mindkettőt.
Prov.20.13 | Ne szeresd az álmot, hogy ne légy szegény; nyisd fel a te szemeidet, [és] megelégszel kenyérrel.
Prov.20.14 | Hitvány, hitvány, azt mondja a vevő; de mikor elmegy, akkor dicsekedik.
Prov.20.15 | Van arany és drágagyöngyök sokasága; de drága szer a tudománynyal teljes ajak.
Prov.20.16 | Vedd el ruháját, mert kezes lett másért, és az idegenért vedd el zálogát.
Prov.20.17 | Gyönyörűséges az embernek az álnokságnak kenyere; de annakutána betelik az ő szája kavicsokkal.
Prov.20.18 | A gondolatok tanácskozással erősek; és bölcs vezetéssel folytass hadakozást.
Prov.20.19 | Megjelenti a titkot, a ki rágalmazó; tehát a ki fecsegő szájú, azzal ne barátkozzál.
Prov.20.20 | A ki az ő atyját vagy anyját megátkozza, annak kialszik szövétneke a legnagyobb setétségben.
Prov.20.21 | A mely örökséget először siettetnek, annak vége meg nem áldatik.
Prov.20.22 | Ne mondd: bosszút állok rajta! Várjad az Urat, és megszabadít téged!
Prov.20.23 | Útálatos az Úrnál a kétféle súly; és a hamis fontok nem jó dolgok.
Prov.20.24 | Az Úrtól vannak a férfi lépései; az ember pedig mit ért az ő útában?
Prov.20.25 | Tőr az embernek meggondolatlanul mondani: szent, és a fogadástétel után megfontolni.
Prov.20.26 | Szétszórja a gonoszokat a bölcs király, és fordít reájok kereket.
Prov.20.27 | Az Úrtól való szövétnek az embernek lelke, a ki megvizsgálja a szívnek minden rejtekét.
Prov.20.28 | A kegyelmesség és az igazság megőrzik a királyt, megerősíti irgalmasság által az ő székét.
Prov.20.29 | Az ifjaknak ékessége az ő erejök; és a véneknek dísze az ősz haj.
Prov.20.30 | A kékek [és] a sebek távoztatják el a gonoszt, és a belső részekig ható csapások.

Prov.21.1 | Mint a vizeknek folyásai, olyan a királynak szíve az Úrnak kezében, valahová akarja, oda hajtja azt!
Prov.21.2 | Az embernek minden úta igaz a maga szemei előtt; de a szívek vizsgálója az Úr.
Prov.21.3 | Az igazságnak és igaz ítéletnek gyakorlását inkább szereti az Úr az áldozatnál.
Prov.21.4 | A szemnek fenhéjázása és az elmének kevélysége: az istentelenek szántása, bűn.
Prov.21.5 | A szorgalmatosnak igyekezete csak gyarapodásra [van;] valaki pedig hirtelenkedik, csak szükségre [jut.]
Prov.21.6 | A hamisságnak nyelvével gyűjtött kincs elveszett hiábavalósága azoknak, a kik a halált keresik.
Prov.21.7 | Az istentelenek pusztítása magával ragadja őket; mert nem akartak igazságot cselekedni.
Prov.21.8 | Tekervényes a bűnös embernek úta; a tisztának cselekedete pedig igaz.
Prov.21.9 | Jobb a tető ormán lakni, mint háborgó asszonynyal, és közös házban.
Prov.21.10 | Az istentelennek lelke kiván gonoszt; [és] az ő szeme előtt nem talál könyörületre az ő felebarátja.
Prov.21.11 | Mikor a csúfolót büntetik, az együgyű lesz bölcs; mikor pedig a bölcset oktatják, ő veszi eszébe a tudományt.
Prov.21.12 | Nézi az igaz az istentelennek házát, hogy milyen veszedelembe jutottak az istentelenek.
Prov.21.13 | A ki bedugja fülét a szegény kiáltására; ő is kiált, de meg nem hallgattatik.
Prov.21.14 | A titkon adott ajándék elfordítja a haragot; és a kebelben való ajándék a kemény búsulást.
Prov.21.15 | Vígasság az igaznak igazat cselekedni; de ijedelem a hamisság cselekedőinek.
Prov.21.16 | Az ember, a ki eltévelyedik az értelemnek útáról, az élet nélkül valók gyülekezetiben nyugszik.
Prov.21.17 | Szűkölködő ember [lesz], a ki szereti az örömet; a ki szereti a bort és az olajat, nem lesz gazdag!
Prov.21.18 | Az igazért váltságdíj az istentelen, és az igazak helyett a hitetlen [büntettetik meg.]
Prov.21.19 | Jobb lakozni a pusztának földén, mint a feddődő és haragos asszonynyal.
Prov.21.20 | Kivánatos kincs és kenet van a bölcsnek házában; a bolond ember pedig eltékozolja azt.
Prov.21.21 | A ki követi az igazságot és az irgalmasságot, nyer életet, igazságot és tisztességet.
Prov.21.22 | A hősök városába felmegy a bölcs, és lerontja az ő bizodalmoknak erejét.
Prov.21.23 | A ki megőrzi száját és nyelvét, megtartja életét a nyomorúságtól.
Prov.21.24 | A kevély dölyfösnek csúfoló a neve, a ki haragjában kevélységet cselekszik.
Prov.21.25 | A restnek kivánsága megemészti őt; mert az ő kezei nem akarnak dolgozni.
Prov.21.26 | Egész nap kivánságtól gyötretik; az igaz pedig ád, és nem tartóztatja meg [adományát.]
Prov.21.27 | Az istentelenek áldozatja útálatos; kivált mikor gonosz tettért viszi.
Prov.21.28 | A hazug bizonyság elvész; a ki pedig [jól] figyelmez, örökké szól.
Prov.21.29 | Megkeményíti az istentelen ember az ő orczáját; az igaz pedig jól rendeli az ő útát.
Prov.21.30 | Nincs bölcseség, és nincs értelem, és nincs tanács az Úr ellen.
Prov.21.31 | Készen áll a ló az ütközetnek napjára; de az Úré a megtartás!

Prov.22.1 | Kivánatosb a jó hírnév nagy gazdagságnál; ezüstnél és aranynál a kedvesség jobb.
Prov.22.2 | A gazdag és szegény összetalálkoznak, mindkettőt pedig az Úr szerzi.
Prov.22.3 | Az eszes meglátja a bajt és elrejti magát; a bolondok pedig neki mennek és kárát vallják.
Prov.22.4 | Az alázatosságnak bére az Úr félelme, gazdagság és tisztesség és élet.
Prov.22.5 | Tövisek [és] tőrök vannak a gonosznak útában; a ki megőrzi a maga lelkét, távol jár azoktól.
Prov.22.6 | Tanítsd a gyermeket az ő útjának módja szerint; még mikor megvénhedik is, el nem távozik attól.
Prov.22.7 | A gazdag a szegényeken uralkodik, és szolgája a kölcsönvevő a kölcsönadónak.
Prov.22.8 | A ki vet álnokságot, arat nyomorúságot; és az ő haragjának vesszeje megtöretik.
Prov.22.9 | Az irgalmas szemű ember megáldatik, mert adott az ő kenyeréből a szegénynek.
Prov.22.10 | Ûzd el a csúfolót, és elmegy a háborgás is, és megszünik a patvarkodás és a szidalmazás.
Prov.22.11 | A ki szereti a szívnek tisztaságát, beszéde kedvesség: annak barátja a király.
Prov.22.12 | Az Úrnak szemei megőrzik a tudományt; a hitetlennek beszédét pedig felforgatja.
Prov.22.13 | A rest azt mondja: oroszlán van ottkin, az utczák közepén megölettetném.
Prov.22.14 | Mély verem az idegen asszonyoknak szája; a kire haragszik az Úr, oda esik.
Prov.22.15 | A gyermek elméjéhez köttetett a bolondság; [de] a fenyítés vesszeje messze elűzi ő tőle azt.
Prov.22.16 | A ki elnyomja a szegényt, hogy szaporítsa az ő [marháját]; a ki ád a gazdagnak: végre szűkölködésre [jut.]
Prov.22.17 | Hajtsd füledet, és hallgasd a bölcseknek beszédeit; és a te elmédet figyelmeztesd az én tudományomra.
Prov.22.18 | Mert gyönyörűséges lesz, ha megtartod azokat szívedben; legyenek együtt állandók a te ajkaidon!
Prov.22.19 | Hogy az Úrban legyen a te bizodalmad, arra tanítottalak ma téged, igen, téged.
Prov.22.20 | Nem írtam-é néked drága szép tanulságokat, tanácsokban és tudományban?
Prov.22.21 | Hogy tudtodra adjam néked az igazság beszédinek bizonyos voltát: hogy igaz beszédet vígy válaszul elküldőidnek.
Prov.22.22 | Ne rabold ki a szegényt, mert szegény ő; és meg ne rontsd a nyomorultat a kapuban;
Prov.22.23 | Mert az Úr forgatja azoknak ügyét, és az ő kirablóik életét elragadja.
Prov.22.24 | Ne tarts barátságot a haragossal, és a dühösködővel ne menj;
Prov.22.25 | Hogy el ne tanuld az ő útait, és tőrt ne keress tennen magadnak.
Prov.22.26 | Ne légy azok közt, a kik kézbe csapnak, a kik adósságért kezeskednek.
Prov.22.27 | Ha nincs néked miből megadnod; miért vegye el a te ágyadat te alólad?
Prov.22.28 | Ne bontsd el a régi határt, melyet csináltak a te eleid.
Prov.22.29 | Láttál-é az ő dolgában szorgalmatos embert? A királyok előtt álland, nem marad meg az alsó rendűek között.

Prov.23.1 | Mikor leülsz enni az uralkodóval, szorgalmasan reá vigyázz, ki van előtted.
Prov.23.2 | És kést tégy a torkodra, ha mértékletlen vagy.
Prov.23.3 | Ne kivánd az ő csemegéit; mert ezek hazug étkek.
Prov.23.4 | Ne fáraszd magadat ebben, hogy meggazdagulj; [ez ilyen testi] eszességedtől szünjél meg.
Prov.23.5 | Avagy a te szemeidet veted-é arra? holott az semmi, mert olyan szárnyakat szerez magának nagy hamar, mint a saskeselyű, és az ég felé elrepül!
Prov.23.6 | Ne egyél az irígy szeműnek étkéből, és ne kivánd az ő csemegéit;
Prov.23.7 | Mert mint a ki számítgatja [a falatot] magában, olyan ő: egyél és igyál, azt mondja te néked; de azért nem jó akarattal van tehozzád.
Prov.23.8 | A te falatodat, a melyet megettél, kihányod; és a te ékes beszédidet csak hiába vesztegeted.
Prov.23.9 | A bolondnak hallására ne szólj; mert megútálja a te beszédidnek bölcseségét.
Prov.23.10 | Ne mozdítsd meg a régi határt, és az árváknak mezeibe ne kapj;
Prov.23.11 | Mert az ő megváltójuk erős, az forgatja az ő ügyöket ellened!
Prov.23.12 | Add a te elmédet az erkölcsi tanításra, és a te füleidet a bölcs beszédekre.
Prov.23.13 | Ne vond el a gyermektől a fenyítéket; ha megvered őt vesszővel, meg nem hal.
Prov.23.14 | Te vesszővel vered meg őt: és az ő lelkét a pokolból ragadod ki.
Prov.23.15 | Szerelmes fiam, ha bölcs lesz a te elméd, örvendez a lelkem nékem is.
Prov.23.16 | És vígadoznak az én veséim, a te ajkaidnak igazmondásán.
Prov.23.17 | Ne irígykedjék a te szíved a bűnösökre; hanem az Úr félelmében [légy] egész napon;
Prov.23.18 | Mert [ennek] bizonyos vége van; a te várakozásod meg nem csalatkozik.
Prov.23.19 | Hallgass te, fiam, [engem,] hogy légy bölcs, és jártasd ez úton szívedet.
Prov.23.20 | Ne légy azok közül való, a kik borral dőzsölnek; azok közül, a kik hússal dobzódnak.
Prov.23.21 | Mert a részeges és dobzódó szegény lesz, és rongyokba öltöztet az aluvás.
Prov.23.22 | Hallgasd a te atyádat, a ki nemzett téged; és meg ne útáld a te anyádat, mikor megvénhedik.
Prov.23.23 | Szerezz igazságot, és el ne adj; bölcseséget és erkölcsöt és eszességet.
Prov.23.24 | Igen örül az igaznak atyja, és a bölcsnek szülője annak vígadoz.
Prov.23.25 | Vígadjon a te atyád és a te anyád, és örvendezzen a te szülőd.
Prov.23.26 | Adjad, fiam, a te szívedet nékem, és a te szemeid az én útaimat megőrizzék.
Prov.23.27 | Mert mély verem a tisztátalan asszony, és szoros kút az idegen asszony.
Prov.23.28 | És az, mint a tolvaj leselkedik, és az emberek közt a hitetleneket szaporítja.
Prov.23.29 | Kinek jaj? kinek oh jaj? kinek versengések? kinek panasz? kinek ok nélkül való sebek? kinek szemeknek veressége?
Prov.23.30 | A bornál mulatóknak, a kik mennek a jó bor kutatására.
Prov.23.31 | Ne nézd a bort, mily veres színt játszik, mint mutatja a pohárban az ő csillogását; könnyen alá csuszamlik,
Prov.23.32 | Végre, mint a kígyó, megmar, és mint a mérges kígyó, megcsíp.
Prov.23.33 | A te szemeid nézik az idegen asszonyt, és a te elméd gondol gonoszságot.
Prov.23.34 | És olyan leszel, mint a ki fekszik a tenger közepiben, és a ki fekszik az árbóczfának tetején.
Prov.23.35 | Ütöttek engem, nékem nem fájt; vertek, nem éreztem! Mikor ébredek fel? Akkor folytatom, ismét megkeresem azt.

Prov.24.1 | Ne irígykedjél a gonosztevőkre, se ne kivánj azokkal lenni.
Prov.24.2 | Mert pusztítást gondol az ő szívök, és bajt szólnak az ő ajkaik.
Prov.24.3 | Bölcseség által építtetik a ház, és értelemmel erősíttetik meg.
Prov.24.4 | És tudomány által telnek meg a kamarák minden drága és gyönyörűséges marhával.
Prov.24.5 | A bölcs férfiú erős, és a tudós ember nagy erejű.
Prov.24.6 | Mert az eszes tanácsokkal viselhetsz hadat hasznodra; és a megmaradás a tanácsosok sokasága által van.
Prov.24.7 | Magas a bolondnak a bölcseség; a kapuban nem nyitja meg az ő száját.
Prov.24.8 | A ki azon gondolkodik, hogy gonoszt cselekedjék, azt cselszövőnek hívják.
Prov.24.9 | A balgatag dolognak gondolása bűn; és a rágalmazó az ember előtt útálatos.
Prov.24.10 | Ha lágyan viselted magadat a nyomorúságnak idején: szűk a te erőd.
Prov.24.11 | Szabadítsd meg azokat, a kik a halálra vitetnek, és a kik a megöletésre tántorognak, tartóztasd meg!
Prov.24.12 | Ha azt mondanád: ímé, nem tudtuk ezt; nemde, a ki vizsgálja az elméket, ő érti, és a ki őrzi a te lelkedet, ő tudja? és kinek-kinek az ő cselekedetei szerint fizet.
Prov.24.13 | Egyél, fiam, mézet, mert jó; és a színméz édes a te ínyednek.
Prov.24.14 | Ilyennek ismerd a bölcseséget a te lelkedre nézve: ha azt megtalálod, akkor lesz jó véged, és a te reménységed el nem vész!
Prov.24.15 | Ne leselkedjél, oh te istentelen, az igaznak háza ellen, ne pusztítsd el az ő ágyasházát!
Prov.24.16 | Mert ha hétszer elesik is az igaz, ugyan felkél azért; az istentelenek pedig [csak egy] nyavalyával is elvesznek.
Prov.24.17 | Mikor elesik a te ellenséged: ne örülj; és mikor megütközik: ne vígadjon a te szíved,
Prov.24.18 | Hogy az Úr meg ne lássa és gonosz ne legyen szemeiben, és el ne fordítsa arról az ő haragját [te reád.]
Prov.24.19 | Ne gerjedj haragra a gonosztevők ellen, ne irígykedjél az istentelenekre;
Prov.24.20 | Mert a gonosznak nem lesz [jó] vége, az istentelenek szövétneke kialszik.
Prov.24.21 | Féld az Urat, fiam, és a királyt; a pártütők közé ne elegyedjél.
Prov.24.22 | Mert hirtelenséggel feltámad az ő nyomorúságok, és e két rendbeliek büntetését ki tudja?
Prov.24.23 | Ezek is a bölcsek [szavai.] Személyt válogatni az ítéletben nem jó.
Prov.24.24 | A ki azt mondja az istentelennek: igaz vagy, ezt megátkozzák a népek, megútálják a nemzetek.
Prov.24.25 | A kik pedig megfeddik [a bűnöst,] azoknak gyönyörűségökre lesz, és jó áldás száll reájok!
Prov.24.26 | Ajkakat csókolgat az, a ki igaz beszédeket felel.
Prov.24.27 | Szerezd el kivül a te dolgodat, és készíts elő a te meződben; annakutána építsd a házadat.
Prov.24.28 | Ne légy bizonyság ok nélkül a te felebarátod ellen; avagy ámítanál-é [valakit] a te ajkaiddal?
Prov.24.29 | Ne mondd ezt: a miképen cselekedett én velem, úgy cselekszem ő vele; megfizetek az embernek az ő cselekedete szerint.
Prov.24.30 | A rest embernek mezejénél elmenék, és az esztelennek szőleje mellett.
Prov.24.31 | És ímé, mindenütt felverte a tövis, és színét elfedte a gyom; és kőgyepüje elromlott vala.
Prov.24.32 | Melyet én látván gondolkodám, és nézvén, [ezt] a tanulságot vevém abból:
Prov.24.33 | Egy kis álom, egy kis szunynyadás, egy kis kézösszetevés az alvásra,
Prov.24.34 | És így jő el, mint az útonjáró, a te szegénységed, és a te szükséged, mint a paizsos férfiú.

Prov.25.1 | Még ezek is Salamon példabeszédei, melyeket összeszedegettek Ezékiásnak, a Júda királyának emberei.
Prov.25.2 | Az Istennek tisztességére van a dolgot eltitkolni; a királyoknak pedig tisztességére van a dolgot kikutatni.
Prov.25.3 | Az ég magasságra, a föld mélységre, és a királyoknak szíve kikutathatatlan.
Prov.25.4 | Távolítsd el az ezüstből a salakot, és abból edény lesz az ötvösnek:
Prov.25.5 | Távolítsd el a bűnöst a király elől, és megerősíttetik igazsággal az ő széke.
Prov.25.6 | Ne dicsekedjél a király előtt, és a nagyok helyére ne állj;
Prov.25.7 | Mert jobb, ha [azt] mondják néked: jer ide fel; hogynem mint levettetned néked a tisztességes előtt, a kit láttak a te szemeid.
Prov.25.8 | Ne indulj fel a versengésre hirtelen, hogy [azt] ne [kelljen kérdened,] mit cselekedjél az után, mikor gyalázattal illet téged a te felebarátod.
Prov.25.9 | A te ügyedet végezd el felebarátoddal; de másnak titkát meg ne jelentsd;
Prov.25.10 | Hogy ne gyalázzon téged, a ki hallja; és a te gyalázatod el ne távozzék.
Prov.25.11 | [Mint az] arany alma ezüst tányéron: [olyan] a helyén mondott ige!
Prov.25.12 | [Mint az] arany függő és színarany ékesség: [olyan] a []bölcs intő a szófogadó fülnél.
Prov.25.13 | Mint a havas hideg az aratásnak idején: olyan a hív követ azoknak, a kik őt elbocsátják; mert az ő urainak lelkét megvidámítja.
Prov.25.14 | [Mint a] felhő és szél, melyekben nincs eső: [olyan] a férfiú, a ki kérkedik hamis ajándékkal.
Prov.25.15 | Tűrés által engeszteltetik meg a fejedelem, és a szelíd beszéd megtöri a csontot.
Prov.25.16 | Ha mézet találsz, egyél a mennyi elég néked; de sokat ne egyél, hogy ki ne hányd azt.
Prov.25.17 | Ritkán tedd lábadat a te felebarátodnak házába; hogy be ne teljesedjék te veled, és meg ne gyűlöljön téged.
Prov.25.18 | Pőröly és kard és éles nyíl az olyan ember, a ki hamis bizonyságot szól felebarátja ellen.
Prov.25.19 | [Mint a] romlott fog és kimarjult láb: [olyan a] hitetlennek bizodalma a nyomorúság idején.
Prov.25.20 | [Mint a] ki leveti ruháját a hidegnek idején, [mint] az eczet a sziksón: olyan, a ki éneket mond a bánatos szívű ember előtt.
Prov.25.21 | Ha éhezik, a ki téged gyűlöl: adj enni néki kenyeret; és ha szomjúhozik: adj néki inni vizet;
Prov.25.22 | Mert elevenszenet gyűjtesz az ő fejére, és az Úr megfizeti néked.
Prov.25.23 | Az északi szél esőt szül; és haragos ábrázatot a suttogó nyelv.
Prov.25.24 | Jobb lakni a tetőnek ormán, mint a háborgó asszonynyal, és közös házban.
Prov.25.25 | [Mint] [a] hideg víz a megfáradt embernek, [olyan ]a messze földről való jó hírhallás.
Prov.25.26 | [Mint a] megháborított forrás és megromlott kútfő, [olyan ]az igaz, a ki a gonosz előtt ingadozik.
Prov.25.27 | Igen sok mézet enni nem jó; hát a magunk dicsőségét keresni dicsőség?
Prov.25.28 | [Mint] a megromlott és kerítés nélkül való város, [olyan ]a férfi, a kinek nincsen birodalma az ő lelkén!

Prov.26.1 | Mint a hó a nyárhoz és az eső az aratáshoz, úgy nem illik a bolondhoz a tisztesség.
Prov.26.2 | Miképen a madár elmegy és a fecske elrepül, azonképen az ok nélkül való átok nem száll az emberre.
Prov.26.3 | Ostor a lónak, fék a szamárnak; és vessző a bolondok hátának.
Prov.26.4 | Ne felelj meg a bolondnak az ő bolondsága szerint, hogy ne légy te is ő hozzá hasonlatos;
Prov.26.5 | Felelj meg a bolondnak az ő bolondsága szerint, hogy ne legyen bölcs a maga szemei előtt.
Prov.26.6 | A ki bolond által izen valamit, lábait vagdalja el magának, és bosszúságot szenved.
Prov.26.7 | [Mint] a sántának lábai lógnak, úgy a bölcsmondás a bolondoknak szájában.
Prov.26.8 | Mint a ki követ köt a parittyába, úgy [cselekszik,] a ki a bolondnak tisztességet tesz.
Prov.26.9 | [Mint] a részeg ember kezébe akad a tövis, [úgy akad] az eszes mondás a bolondoknak szájába.
Prov.26.10 | Mint a lövöldöző, a ki mindent megsebez, olyan az, a ki bolondot fogad fel, és a ki csavargókat fogad fel.
Prov.26.11 | Mint az eb megtér a maga okádására, úgy a bolond megkettőzteti az ő bolondságát.
Prov.26.12 | Láttál-é oly embert, a ki a maga szemei előtt bölcs? A bolond felől [jobb] reménységed legyen, hogynem mint a felől!
Prov.26.13 | Azt mondja a rest: ordító [oroszlán] van az úton! oroszlán van az utczákon!
Prov.26.14 | [Mint] az ajtó forog az ő sarkán, úgy a rest az ő ágyában.
Prov.26.15 | Ha a rest az ő kezét a tálba nyujtotta, resteli azt csak szájához is vinni.
Prov.26.16 | Bölcsebb a rest a maga szemei előtt, mint hét olyan, a ki okos feleletet ád.
Prov.26.17 | Kóbor ebet ragad fülön, a ki felháborodik a perpatvaron, a mely őt nem illeti.
Prov.26.18 | Mint a balga, a ki tüzet, nyilakat és halálos szerszámokat lövöldöz,
Prov.26.19 | Olyan [az], a ki megcsalja az ő felebarátját, és azt mondja: csak tréfáltam!
Prov.26.20 | Ha a fa elfogy, kialuszik a tűz; ha nincs súsárló, megszűnik a háborgás.
Prov.26.21 | Mint az elevenszénre a holtszén, és a fa a tűzre, [olyan] a háborúságszerző ember a patvarkodásnak felgyujtására.
Prov.26.22 | A fondorlónak beszédei hízelkedők, és azok áthatják a szív belsejét.
Prov.26.23 | [Mint] a meg nem tisztított ezüst, melylyel valami agyagedényt beborítottak, [olyanok] a gyulasztó ajkak a gonosz szív mellett.
Prov.26.24 | Az ő beszédeivel másnak tetteti magát a gyűlölő, holott az ő szívében gondol álnokságot.
Prov.26.25 | Mikor kedvesen szól, ne bízzál ő hozzá; mert hét iszonyatosság van szívében.
Prov.26.26 | Elfedeztethetik a gyűlölség csalással; de nyilvánvalóvá lesz az ő gonoszsága a gyülekezetben.
Prov.26.27 | A ki vermet ás [másnak], abba belé esik; és a ki felhengeríti a követ, arra gurul vissza.
Prov.26.28 | A hazug nyelv gyűlöli az általa megrontott [embert], és a hízelkedő száj romlást szerez.

Prov.27.1 | Ne dicsekedjél a holnapi nappal; mert nem tudod, mit hoz a nap [tereád.]
Prov.27.2 | Dicsérjen meg téged más, és ne a te szájad; az idegen, és ne a te ajkaid.
Prov.27.3 | Nehézség van a kőben, és teher a fövényben; de a bolondnak haragja nehezebb mind a kettőnél.
Prov.27.4 | A búsulásban kegyetlenség [van,] és a haragban áradás; de ki állhatna meg az irígység előtt?
Prov.27.5 | Jobb a nyilvánvaló dorgálás a titkos szeretetnél.
Prov.27.6 | Jószándékból valók a barátságos embertől vett sebek; és temérdek a gyűlölőnek csókja.
Prov.27.7 | A jóllakott ember még a lépesmézet is megtapodja; de az éhes embernek minden keserű édes.
Prov.27.8 | Mint a madárka, ki elbujdosott fészkétől, olyan az ember, a ki elbujdosott az ő lakóhelyétől.
Prov.27.9 | [Mint] a kenet és jó illat megvídámítja a szívet: úgy az ő barátjának édes [szavai is, melyek] lelke tanácsából [valók.]
Prov.27.10 | A te barátodat, és a te atyádnak barátját el ne hagyd, és a te atyádfiának házába be ne menj nyomorúságodnak idején. Jobb a közel való szomszéd a messze való atyafinál.
Prov.27.11 | Légy bölcs fiam, és vídámítsd meg az én szívemet; hogy megfelelhessek annak, a ki engem ócsárol.
Prov.27.12 | Az eszes meglátja a bajt, elrejti magát; az esztelenek neki mennek, kárát vallják.
Prov.27.13 | Vedd el a ruháját, mert kezes lett másért, és az idegenért zálogold meg.
Prov.27.14 | A ki nagy hangon áldja az ő barátját, reggel jó idején felkelvén; átokul tulajdoníttatik néki.
Prov.27.15 | A sebes záporeső idején való szüntelen csepegés, és a morgó asszonyember hasonlók.
Prov.27.16 | Valaki el akarja azt rejteni, szelet rejt el, és az ő jobbja olajjal találkozik.
Prov.27.17 | [Miképen] egyik vassal a másikat élesítik, [a képen] az ember élesíti az ő barátjának orczáját.
Prov.27.18 | [Mint] a ki őrzi a fügét, eszik annak gyümölcséből, úgy a ki az ő urára vigyáz, tiszteltetik.
Prov.27.19 | Mint a vízben egyik orcza a másikat [megmutatja,] úgy egyik embernek szíve a másikat.
Prov.27.20 | [Mint] a sír és a pokol meg nem elégednek, [úgy] az embernek szemei meg nem elégednek.
Prov.27.21 | [Mint] az ezüst a tégelyben, és az arany a kemenczében [próbáltatik meg, úgy] az ember az ő híre-neve szerint.
Prov.27.22 | Ha megtörnéd is a bolondot mozsárban mozsártörővel a megtört gabona között, nem távoznék el ő tőle az ő bolondsága.
Prov.27.23 | Szorgalmasan megismerd a te juhaid külsejét, gondolj a nyájakra.
Prov.27.24 | Mert nem örökkévaló a gazdagság, és vajjon a korona nemzetségről nemzetségre lesz-é?
Prov.27.25 | [Mikor] levágatott a szénafű, és megtetszett a sarjú, és begyűjtettek a hegyekről a fűvek:
Prov.27.26 | Vannak juhaid a te ruházatodra, és kecskebakok mezőnek árául,
Prov.27.27 | És elég kecsketej a te ételedre, a te házadnépének ételére, és szolgálóleányaidnak ételül.

Prov.28.1 | Minden istentelen fut, ha senki nem üldözi is; az igazak pedig, mint az ifjú oroszlán, bátrak.
Prov.28.2 | Az ország bűne miatt sok annak a fejedelme; az eszes és tudós ember által pedig hosszabbodik fennállása.
Prov.28.3 | A szegény ember[ből támadott] elnyomója a szegényeknek hasonló a pusztító esőhöz, mely nem hágy kenyeret.
Prov.28.4 | A kik elhagyják a törvényt, dicsérik a latrokat; de a kik megtartják a törvényt, harczolnak azokkal.
Prov.28.5 | A gonoszságban élő emberek nem értik meg az igazságot; a kik pedig keresik az Urat, mindent megértenek.
Prov.28.6 | Jobb a szegény, a ki jár tökéletesen, mint a kétfelé sántáló istentelen, a ki gazdag.
Prov.28.7 | A ki megőrzi a törvényt, eszes fiú az; a ki pedig társalkodik a dobzódókkal, gyalázattal illeti atyját.
Prov.28.8 | A ki öregbíti az ő marháját kamattal és uzsorával, annak gyűjt, a ki könyörül a szegényeken.
Prov.28.9 | Valaki elfordítja az ő fülét a törvénynek hallásától, annak könyörgése is útálatos.
Prov.28.10 | A ki elcsábítja az igazakat gonosz útra, vermébe maga esik bele; a tökéletesek pedig örökség szerint bírják a jót.
Prov.28.11 | Bölcs az ő maga szemei előtt a gazdag ember; de az eszes szegény megvizsgálja őt.
Prov.28.12 | Mikor örvendeznek az igazak, nagy ékesség az; mikor pedig az istentelenek feltámadnak, keresni kell az embert.
Prov.28.13 | A ki elfedezi az ő vétkeit, nem lesz jó dolga; a ki pedig megvallja és elhagyja, irgalmasságot nyer.
Prov.28.14 | Boldog ember, a ki szüntelen retteg; a ki pedig megkeményíti az ő szívét, bajba esik.
Prov.28.15 | Mint az ordító oroszlán és éhező medve, olyan a szegény népen uralkodó istentelen.
Prov.28.16 | Az értelemben szűkölködő fejedelem nagy elnyomó is; [de] a ki gyűlöli a hamis nyereséget, meghosszabbítja napjait.
Prov.28.17 | Az ember, a kit ember-vér terhel, a sírig fut; senki ne támogassa őt.
Prov.28.18 | A ki jár tökéletesen, megtartatik; a ki pedig álnokul két úton jár, egyszerre elesik.
Prov.28.19 | A ki munkálja az ő földét, megelégedik étellel; a ki pedig hiábavalóságok után futkos, megelégedik szegénységgel.
Prov.28.20 | A hivő ember bővelkedik áldásokkal; de a ki hirtelen akar gazdagulni, büntetlen nem marad.
Prov.28.21 | Személyt válogatni nem jó; mert [még] egy falat kenyérért [is] vétkezhetik az ember.
Prov.28.22 | Siet a marhakeresésre a gonosz szemű ember; és nem veszi észre, hogy szükség jő reá.
Prov.28.23 | A ki megfeddi az embert, végre [is] inkább kedvességet talál, mint a sima nyelvű.
Prov.28.24 | A ki megrabolja az atyját, és anyját és azt mondja: nem vétek! társa a romboló embernek.
Prov.28.25 | A telhetetlen lélek háborúságot szerez; a ki pedig bízik az Úrban, megerősödik.
Prov.28.26 | A ki bízik magában, bolond az; a ki pedig jár bölcsen, megszabadul.
Prov.28.27 | A ki ád a szegénynek, nem lesz néki szüksége; a ki pedig elrejti a szemét, megsokasulnak rajta az átkok.
Prov.28.28 | Mikor felemeltetnek az istentelenek, elrejti magát az ember; de mikor azok elvesznek, öregbülnek az igazak.

Prov.29.1 | A ki a feddésekre is nyakas marad, egyszer csak összetörik, gyógyíthatatlanul.
Prov.29.2 | Mikor öregbülnek az igazak, örül a nép; mikor pedig uralkodik az istentelen, sóhajt a nép.
Prov.29.3 | A bölcseség-szerető ember megvidámítja az ő atyját; a ki pedig a paráznákhoz adja magát, elveszti a vagyont.
Prov.29.4 | A király igazsággal erősíti meg az országot; a ki pedig ajándékot vesz, elrontja azt.
Prov.29.5 | A férfiú, a ki hizelkedik barátjának, hálót vet annak lábai elé.
Prov.29.6 | A gonosz ember vétkében tőr van; az igaz pedig énekel és vígad.
Prov.29.7 | Megérti az igaz a szegényeknek ügyét; az istentelen pedig nem tudja megérteni.
Prov.29.8 | A csúfoló férfiak fellobbantják a várost; de a bölcsek elfordítják a haragot.
Prov.29.9 | Az eszes ember, ha vetekedik a bolonddal, akár felháborodik, akár nevet, nincs nyugodalom.
Prov.29.10 | A vérszomjasak gyűlölik a tökéletes embert; az igazak pedig oltalmazzák annak életét.
Prov.29.11 | Az ő egész indulatját előmutatja a bolond; de a bölcs végre megcsendesíti azt.
Prov.29.12 | A mely uralkodó a hamisságnak beszédire hallgat, annak minden szolgái latrok.
Prov.29.13 | A szegény és az uzsorás ember összetalálkoznak; mind a kettőnek pedig szemeit az Úr világosítja meg.
Prov.29.14 | A mely király hűségesen ítéli a szegényeket, annak széke mindörökké megáll.
Prov.29.15 | A vessző és dorgálás bölcseséget ád; de a szabadjára hagyott gyermek megszégyeníti az ő anyját.
Prov.29.16 | Mikor nevekednek az istentelenek, nevekedik a vétek; az igazak pedig azoknak esetét megérik.
Prov.29.17 | Fenyítsd meg a te fiadat, és nyugodalmat hoz néked, és szerez gyönyörűséget a te lelkednek.
Prov.29.18 | Mikor nincs [mennyei] látás, a nép elvadul; ha pedig megtartja a törvényt, oh mely igen boldog!
Prov.29.19 | [Csak] beszéddel nem tanul meg a szolga, mert tudna, de még sem felel meg.
Prov.29.20 | Láttál-é beszédeiben hirtelenkedő embert? a bolond felől több reménység van, hogynem a felől!
Prov.29.21 | A ki lágyan neveli gyermekségétől fogva az ő szolgáját, végre az lesz a fiú.
Prov.29.22 | A haragos háborgást szerez; és a dühösködőnek sok a vétke.
Prov.29.23 | Az embernek kevélysége megalázza őt; az alázatos pedig tisztességet nyer.
Prov.29.24 | A ki osztozik a lopóval, gyűlöli az magát; hallja az esküt, de nem vall.
Prov.29.25 | Az emberektől való félelem tőrt vet; de a ki bízik az Úrban, kiemeltetik.
Prov.29.26 | Sokan keresik a fejedelemnek orczáját; de az Úrtól [van] kinek-kinek ítélete.
Prov.29.27 | Iszonyat az igazaknak a hamis ember; és iszonyat az istentelennek az igaz úton járó.

Prov.30.1 | Agurnak, a Jáké fiának beszédei, próféczia, melyet mondott a férfiú Itielnek, Itielnek és Ukálnak.
Prov.30.2 | Minden embernél tudatlanabb vagyok én, és nincs emberi értelem én bennem.
Prov.30.3 | És nem tanultam a bölcseséget, hogy a Szentnek ismeretét tudnám.
Prov.30.4 | Kicsoda ment fel az égbe, hogy onnan leszállott volna? Kicsoda fogta össze a szelet az ő markába? Kicsoda kötötte a vizet az ő köntösébe? Ki állapította meg a földnek minden határit? Kicsoda ennek neve? Avagy kicsoda ennek fiának neve, ha tudod?
Prov.30.5 | Az Istennek teljes beszéde igen tiszta, és paizs az ahhoz folyamodóknak.
Prov.30.6 | Ne tégy az ő beszédéhez; hogy meg ne feddjen téged, és hazug ne légy.
Prov.30.7 | Kettőt kérek tőled; ne tartsd meg én tőlem, mielőtt meghalnék.
Prov.30.8 | A hiábavalóságot és a hazugságot messze távoztasd tőlem; szegénységet vagy gazdagságot ne adj nékem; táplálj engem hozzám illendő eledellel.
Prov.30.9 | Hogy megelégedvén, meg ne tagadjalak, és azt ne mondjam: kicsoda az Úr? Se pedig megszegényedvén, ne lopjak, és gonoszul ne éljek az én Istenem nevével!
Prov.30.10 | Ne rágalmazd a szolgát az ő uránál, hogy meg ne átkozzon téged, és bűnhődnöd ne kelljen.
Prov.30.11 | [Van oly] nemzetség, a ki az ő atyját átkozza, és az ő anyját nem áldja.
Prov.30.12 | [Van] nemzetség, a ki a maga szemei előtt tiszta, pedig az ő rútságából ki nem tisztíttatott.
Prov.30.13 | [Van] kevély szemű nemzetség, és a kinek szemöldökei igen fellátnak!
Prov.30.14 | [Van] olyan nemzetség, a kinek fogai fegyverek, és a kinek zápfogai kések; hogy a szegényeket kiemészszék e földről, és az emberek közül a szűkölködőket.
Prov.30.15 | A nadálynak két leánya van: addsza, addsza! E három nem elégszik meg; négyen nem mondják: elég;
Prov.30.16 | A sír és a meddő asszony, a föld meg nem elégszik a vízzel, és a tűz nem mondja: elég!
Prov.30.17 | A szemet, mely megcsúfolja atyját, vagy megútálja az anyja iránt való engedelmességet, kivágják a völgynek hollói, vagy megeszik a sasfiak.
Prov.30.18 | E három megfoghatatlan előttem, és e négy dolgot nem tudom:
Prov.30.19 | A keselyűnek útát az égben, a kígyónak útát a kősziklán, a hajónak nyomát a mély tengerben, és a férfiúnak útát a leányzóval.
Prov.30.20 | Ilyen a paráználkodó asszonynak úta; eszik, azután megtörli száját és azt mondja: nem cselekedtem semmi gonoszt.
Prov.30.21 | Három [dolog] alatt indul meg a föld, és négyet nem szenvedhet el.
Prov.30.22 | A szolga alatt, mikor uralkodik, és a bolond alatt, mikor elég kenyere van,
Prov.30.23 | A gyűlölt asszony alatt, ha [mégis] férjhez megy; és a szolgáló alatt, ha örököse lesz az ő asszonyának.
Prov.30.24 | E négy apró állata [van] a földnek, a melyek bölcsek, elmések:
Prov.30.25 | A hangyák erőtlen nép, mégis megkeresik nyárban a magok eledelét;
Prov.30.26 | A marmoták nem hatalmas nép, mégis kősziklán csinálják az ő házokat;
Prov.30.27 | Királyuk nincs a sáskáknak, mindazáltal mindnyájan szép renddel mennek ki;
Prov.30.28 | A pókot kézzel megfoghatod, mégis ott van a királyok palotáiban.
Prov.30.29 | Három állat van, a mely szépen jár, sőt négy, a mely jól jár.
Prov.30.30 | Az oroszlán, a hős a vadak között, mely el nem fut senki elől;
Prov.30.31 | A harczra felékesített ló, vagy a kecskebak, és a király, a kinek senki nem mer ellene állani.
Prov.30.32 | Ha bolond voltál felfuvalkodásodban, vagy ha meggondoltad: kezedet szájadra vessed.
Prov.30.33 | Mert [miképen] a ki tejet köpül, vajat csinál; és a ki keményen fújja ki az ő orrát, vért hoz ki: [úgy] a ki a haragot ingerli, háborúságot szerez.

Prov.31.1 | Lemuel király beszédei, próféczia, melylyel tanította vala őt az anyja.
Prov.31.2 | Mit [szóljak,] fiam? mit, én méhem gyermeke? mit, én fogadásimnak gyermeke?
Prov.31.3 | Ne add asszonyoknak a te erődet, és a te útaidat a királyok eltörlőinek.
Prov.31.4 | Távol legyen a királyoktól, oh Lemuel, távol legyen a királyoktól a bornak itala; és az uralkodóktól a részegítő ital keresése.
Prov.31.5 | Hogy mikor iszik, el ne felejtkezzék a törvényről, és el ne fordítsa valamely nyomorultnak igazságát.
Prov.31.6 | Adjátok a részegítő italt az elveszendőnek, és a bort a keseredett szívűeknek.
Prov.31.7 | Igyék, hogy felejtkezzék az ő szegénységéről, és az ő nyavalyájáról ne emlékezzék meg többé.
Prov.31.8 | Nyisd meg a te szádat a mellett, a ki néma, és azoknak dolgában, a kik adattak veszedelemre.
Prov.31.9 | Nyisd meg a te szádat, ítélj igazságot; forgasd ügyét a szegénynek és a szűkölködőnek!
Prov.31.10 | Derék asszonyt kicsoda találhat? Mert ennek ára sokkal felülhaladja az igazgyöngyöket.
Prov.31.11 | Bízik ahhoz az ő férjének lelke, és annak marhája el nem fogy.
Prov.31.12 | Jóval illeti őt és nem gonosszal, az ő életének minden napjaiban.
Prov.31.13 | Keres gyapjat vagy lent, és megkészíti azokat kezeivel kedvvel.
Prov.31.14 | Hasonló a kereskedő hajókhoz, nagy messziről behozza az ő eledelét.
Prov.31.15 | Felkel még éjjel, eledelt ád az ő házának, és rendel ételt az ő szolgálóleányinak.
Prov.31.16 | Gondolkodik mező felől, és megveszi azt; az ő kezeinek munkájából szőlőt plántál.
Prov.31.17 | Az ő derekát felövezi erővel, és megerősíti karjait.
Prov.31.18 | Látja, hogy hasznos az ő munkálkodása; éjjel sem alszik el az ő világa.
Prov.31.19 | Kezeit veti a fonókerékre, és kezeivel fogja az orsót.
Prov.31.20 | Markát megnyitja a szegénynek, és kezeit nyújtja a szűkölködőnek.
Prov.31.21 | Nem félti az ő házanépét a hótól; mert egész házanépe karmazsinba öltözött.
Prov.31.22 | Szőnyegeket csinál magának; patyolat és bíbor az ő öltözete.
Prov.31.23 | Ismerik az ő férjét a kapukban, mikor ül a tartománynak véneivel.
Prov.31.24 | Gyolcsot sző, és eladja; és övet, melyet ád a kereskedőnek.
Prov.31.25 | Erő és ékesség az ő ruhája; és nevet a következő napnak.
Prov.31.26 | Az ő száját bölcsen nyitja meg, és kedves tanítás van nyelvén.
Prov.31.27 | Vigyáz a házanépe dolgára, és restségnek étkét nem eszi.
Prov.31.28 | Felkelnek az ő fiai, és boldognak mondják őt; az ő férje, és dicséri őt:
Prov.31.29 | Sok leány munkálkodott serénységgel; de te meghaladod mindazokat!
Prov.31.30 | Csalárd a kedvesség, és hiábavaló a szépség; a mely asszony féli az Urat, az szerez dicséretet magának!
Prov.31.31 | Adjatok ennek az ő keze munkájának gyümölcséből, és dicsérjék őt a kapukban az ő cselekedetei!
