2Pet.1.1 | Simon Péter, Jézus Krisztus szolgája és apostola, azoknak, akik velünk egyenlő drága hitet nyertek, a mi Istenünknek és megtartónknak, Jézus Krisztusnak igazságában:
2Pet.1.2 | kegyelem és békesség adassék nektek bőségesen, az Istennek és a mi Urunknak, Jézusnak megismerésében.
2Pet.1.3 | Az ő isteni hatalma mindennel megajándékozott minket, ami az életre és kegyességre való, Annak megismerése által, aki minket a saját dicsőségével és erejével elhívott,
2Pet.1.4 | amelyek által ama becses és igen nagy ígéretekkel ajándékozott meg minket, hogy ezek által isteni természet részeseivé legyetek, kimenekülve a romlottságból, amely a bűnös vágy által uralkodik e világon.
2Pet.1.5 | Ugyanazért pedig ti is teljes igyekezettel arra törekedjetek, hogy hitetekben mutassátok meg az erényt, az erényben az ismeretet,
2Pet.1.6 | az ismeretben az önmegtartóztatást, az önmegtartóztatásban az állhatatosságot, az állhatatosságban a kegyességet,
2Pet.1.7 | a kegyességben az atyafiakhoz hajló szívet, az atyafiakhoz hajló szívben a szeretetet.
2Pet.1.8 | Mert ha ezek megvannak és gyarapodnak bennetek, sem resteknek, sem gyümölcsteleneknek nem bizonyultok a mi Urunk Jézus Krisztus megismerésére.
2Pet.1.9 | Mert akiben ezek nincsenek meg, az vak, rövidlátó és megfeledkezik régi bűneiből való megtisztulásáról.
2Pet.1.10 | Ennél fogva, atyámfiai, igyekezzetek a ti elhivatástokat és kiválasztatástokat minél inkább erőssé tenni, mert ha ezeket cselekszitek, soha meg nem botlotok.
2Pet.1.11 | így ugyanis bőséggel elnyeritek majd a mi Urunknak és megtartónknak, a Jézus Krisztusnak örök országába való bemenetelt.
2Pet.1.12 | Ezért mindenkor emlékeztetni foglak titeket ezekre, noha tudjátok ezeket és szilárdan álltok az igazság birtokában.
2Pet.1.13 | Helyesnek tartom pedig, amíg a testem sátorában vagyok, hogy emlékeztetés által felébresszelek titeket,
2Pet.1.14 | mint aki tudom, hogy hamar leteszem testem sátorát, amint a mi Urunk Jézus Krisztus is kijelentette nekem.
2Pet.1.15 | Igyekezem pedig, hogy ti holtom után is mindenkor megemlékezhessetek ezekről.
2Pet.1.16 | Mert nem kieszelt meséket követve ismertettük meg veletek a mi Urunk Jézus Krisztus hatalmát és eljövetelét, hanem mint akik szemünkkel láttuk az ő isteni fenségét.
2Pet.1.17 | Mert mikor az Atya Istentől tisztességet és dicsőséget nyert és hozzá a fenséges dicsőségnek ilyen szózata jutott el: Ez az én szeretett Fiam, akiben én gyönyörködöm —
2Pet.1.18 | mi hallottuk ezt az égből jövő szózatot, amikor együtt voltunk vele a szent hegyen, —
2Pet.1.19 | és így annál bizonyosabb nálunk a prófétai beszéd, amelyre jól teszitek, ha figyeltek, mint sötét helyen világító szövétnekre, míg felvirrad a nappal és a hajnalcsillag felkel szívetekben.
2Pet.1.20 | Gondoljátok meg mindenek előtt, hogy az írásnak egyetlen próféciája sem oldható meg a magunk magyarázatával,
2Pet.1.21 | mert sohasem ember akaratából származott a prófétai szó, hanem a Szentlélektől indíttatva szóltak az Isten szent emberei.

2Pet.2.1 | Támadtak azonban hamis próféták is a nép között, amint ti köztetek is lesznek hamis tanítók, akik veszedelmes eretnekségeket fognak becsempészni és az Urat, aki megváltotta őket, megtagadják, önmagukra pedig hirtelen való veszedelmet hoznak.
2Pet.2.2 | És sokan fogják követni az ő kicsapongásaikat, akik miatt az igazság útját káromolni fogják.
2Pet.2.3 | És kapzsiságukban koholt beszédekkel kizsákmányolnak majd titeket. Azok elítéltetése régtől fogva készen van és romlásuk nem szunnyad.
2Pet.2.4 | "Mert ha nem kedvezett az Isten a bűnbe esett angyaloknak, hanem a mélységbe taszítva, a sötétség láncaira adta őket, hogy őriztessenek az ítéletre;"
2Pet.2.5 | "és ha a régi világnak sem kedvezett, hanem csak Noét, az igazság hirdetőjét őrizte meg nyolcadmagával, miközben özönvízzel borította el az istentelenek világát;"
2Pet.2.6 | és ha Sodorna és Gomora városát elhamvasztotta, vég romlásra kárhoztatta és például állította ásóknak, akik majd istentelenek lesznek,
2Pet.2.7 | és ha megszabadította az igaz Lótot, aki az istentelenek kicsapongó viselkedése miatt szenvedett —
2Pet.2.8 | mert az az igaz ember, amikor közöttük lakott, gonosz cselekedeteket látva és hallva, napról-napra gyötörte az ő igaz lelkét: —
2Pet.2.9 | akkor meg tudja szabadítani az Úr a kegyeseket is a kísértésekből, a gonoszokat pedig meg tudja őrizni az ítélet napjára büntetés végett,
2Pet.2.10 | főképen pedig azokat, akik tisztátalan kívánsággal test szerint élnek és az Úrnak a tekintélyét megvetik. Vakmerők, elbizakodottak, akik nem rettennek vissza attól, hogy a mennyei hatalmasságokat káromolják,
2Pet.2.11 | holott még a náluk hatalmasabb angyalok sem szólnak azok ellen az Úr előtt káromló ítéletet.
2Pet.2.12 | De ezek káromolják, amit nem ismernek, és éppen úgy el fognak pusztulni romlottságuk miatt, mint az oktalan állatok, amelyek a természettől csak azért vannak, hogy megfogják és levágják őket.
2Pet.2.13 | "Ezek elszenvedik gonoszságuk büntetését, mint akik gyönyörűségnek tartják a nappali dobzódást; szennyfoltok és undokságok, akik kéjelegnek az ő csalárdságukban, mikor együttlakmároznak veletek;"
2Pet.2.14 | "akiknek szeme telve van paráznasággal, a bűnben telhetetlenek; megtévesztik az állhatatlan lelkeket, szívük gyakorlott a kapzsiságban, átok gyermekei."
2Pet.2.15 | Ezek az egyenes utat elhagyták, eltévelyedtek és követték Bálámnak, Beor fiának útját, aki a gonoszság jutalmát kedvelte.
2Pet.2.16 | De vétkéért méltán lakolt: mert egy igavonó néma állat emberi szóval akadályozta meg a próféta esztelenségét.
2Pet.2.17 | Ezek víztelen források, széltől hányt ködfelhők, akiknek a sötétség homálya lesz osztályrészük.
2Pet.2.18 | Mert nagyhangú, semmit mondó szavakat szólva, testi kívánságukkal, bujálkodásukkal elcsábítják azokat, akik még alig szakadtak el a tévelygésben élőktől,
2Pet.2.19 | "és szabadságot ígérnek nekik, holott ők maguk a romlottság szolgái; mert ami erőt vesz az emberen, annak a rabjává lett."
2Pet.2.20 | Mert ha az Úrnak, a megtartó Jézus Krisztusnak megismerése által a világ förtelmeit elkerülik ugyan, de azokba ismét belekeverednek és legyőzetnek, az utolsó állapotuk rosszabb lesz az elsőnél.
2Pet.2.21 | Mert jobb volna rájuk nézve, ha meg sem ismerték volna az igazság útját, mint hogy azt megismerve, elpártoljanak a nekik adott szent parancsolattól.
2Pet.2.22 | De betelt rajtuk az igaz példabeszéd: Visszatért az eb a maga okádására! és: A megfürdött disznó sárban hempereg

2Pet.3.1 | "Ez már a második levelem hozzátok, szeretteim; ezekkel emlékeztetés által a ti tiszta gondolkozásotokat fel akarom ébreszteni,"
2Pet.3.2 | hogy megemlékezzetek a szent prófétáknak előre megmondott beszédeiről és az Úrnak és Megtartónak a ti apostolaitok által közölt parancsolatáról.
2Pet.3.3 | Gondoljátok meg mindenek előtt azt, hogy az utolsó időben csúfolódók támadnak csúfolódással, akik saját kívánságaik szerint járnak,
2Pet.3.4 | és azt mondják: Hol van az ő eljövetelének ígéretei Mert amióta az atyák elhunytak, minden azonmódon marad, mint volt a teremtés kezdetétől fogva.
2Pet.3.5 | Mert szándékosan megfeledkeznek arról, hogy az egek régtől fogva voltak, és a föld is, amely vízből és víz által állott elő az Isten szavára,
2Pet.3.6 | amely által az akkori világ vízözönnel elborítva elveszett.
2Pet.3.7 | A mostani egek pedig és a föld, ugyanez által a szó által kíméltettek meg, és tűznek tartatnak fenn, az ítéletnek és az istentelen emberek pusztulásának napjára.
2Pet.3.8 | Ezt az egyet azonban ne felejtsétek el, szeretteim, hogy egy nap az Úrnál olyan, mint ezer esztendő, és ezer esztendő, mint egy nap.
2Pet.3.9 | Nem halogatja az Úr az ígéretet, amint némelyek halogatásnak tartják, hanem hosszútűrő irántatok, és nem akarja, hogy némelyek elvesszenek, hanem hogy mindenki találja meg a megtérés útját.
2Pet.3.10 | Az Úr napja pedig úgy jön majd el, mint a tolvaj, amikor az egek ropogva elmúlnak, az elemek pedig a hőségtől felbomlanak és a föld és a rajta levő emberi alkotások többé nem találhatók.
2Pet.3.11 | Mivel azért mindezek felbomlanak, mennyivel inkább kell szent életben és kegyességben járnotok nektek,
2Pet.3.12 | akik várjátok és sóvárogjátok az Isten napjának eljövetelét, amelyért az egek tűzbe borulva felbomlanak és az elemek égve megolvadnak?!
2Pet.3.13 | De új eget és új földet várunk az ő ígérete szerint, amelyekben igazság lakozik.
2Pet.3.14 | Azért szeretteim, ezeket várva, igyekezzetek, hogy szeplő és hiba nélkül valóknak találtassatok, békességben.
2Pet.3.15 | És a mi Urunknak hosszútűrését üdvösségnek tartsátok, amint a mi szeretett atyánkfia, Pál is írta nektek a neki adott bölcsesség szerint
2Pet.3.16 | szinte minden levelében is, amikor ezekről beszél azokban. Ezekben vannak némely nehezen érthető részek, amelyeket a tudatlanok és állhatatlanok elcsűrnek-csavarnak, mint egyéb írásokat is, a maguk vesztére.
2Pet.3.17 | "Ti tehát szeretteim, mivel ezt előre tudjátok, őrizkedjetek, hogy elsodortatva az istentelenek tévelygései által, saját erősségetekből ki ne essetek;"
2Pet.3.18 | hanem növekedjetek a kegyelemben és a mi Urunknak és megtartó Jézus Krisztusunknak megismerésében. Neki legyen dicsőség mind most, mind az örökkévalóság napjáig!
