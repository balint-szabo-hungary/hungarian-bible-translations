Gal.1.1 | Pál Apostol (nem emberektől, sem ember által, hanem a Jézus Krisztus által, és az Atya Isten által, ki feltámasztotta őtet a halálból.)
Gal.1.2 | És mind az Atyafiak, kik velem vagynak, a Galatziabeli Gyülekezeteknek:
Gal.1.3 | Kegyelem néktek és békesség az Atya Istentől és a mi Urunk Jézus Krisztustól.
Gal.1.4 | Ki adta ő magát a mi bűneinkért, hogy kimentene mindet e jelenvaló gonosz világból, az Istennek és a mi Atyánknak akaratja szerint.
Gal.1.5 | Kinek legyen dicsőség mind örökkön örökké, Ámen!
Gal.1.6 | Csudálkozom rajta, hogy ti illy hamar elhagyvánt azt, a ki titeket hivott vala a Krisztus kegyelmére, más Evangyéliomra hajlottatok.
Gal.1.7 | Holott nincsen más Evangyéliom: de némellyek titeket megháboritnak és a Krisztus Evangyéliomát el akarják forditani.
Gal.1.8 | De ha szinte mi is, avagy a mennyei Angyal hirdetne néktek valamit azon kivűl, a mellyet néktek hirdettünk, legyen átok.
Gal.1.9 | A mint először mondánk, most ismét másodszor is mondom: Ha valaki néktek hirdet valamit azon kivűl, a mellyet vettetek, átok legyen.
Gal.1.10 | Mert most embereknek vagy Isten dolgainak elhitelekre intelek-é? Avagy embereknek igyekezem-é kedveskedni? Bizonyára ha még embereknek kedvekben volnék, a Krisztus szolgája nem volnék.
Gal.1.11 | Tudtotokra adom pedig, Atyámfiai, néktek, hogy az az Evangyéliom, mellyet én prédikáltam, nem ember szerint való;
Gal.1.12 | Mert én is nem embertől vettem azt, sem pedig nem tanittattam arra, hanem a Jézus Krisztus jelentése által vagyon.
Gal.1.13 | Mert hallottátok, mint forgolódtam én régenten a Zsidó törvényben, hogy én felette igen háborgattam az Isten Anyaszentegyházát, és azt pusztitottam.
Gal.1.14 | És feljebb nevekedtem volt a Zsidó törvényben sokaknál kik az én nemzetemből velem egyenlők voltak, mivel felette nagy buzgóságom volt a rendelésekhez, mellyeket az én atyáimtól vettem vala.
Gal.1.15 | De mikor az Istennek tetszett, ki az én anyám méhétől fogva engemet elválaszott vala, és az ő keelméből elhivott.
Gal.1.16 | Hogy az ő Fiját nékem megjelentené, hogy hirdetném őtet a Pogányok között; azonnal nem tanácskoztama testtel és a vérrel.
Gal.1.17 | Sem pedig nem tértem Jérusálembe vissza azokhoz, kik én előttem való Apostolok voltak: hanem Arábiába mentem, és ismét megtértem Damaskusba.
Gal.1.18 | Azután három esztendő mulva Jérusálembe megtértem, hogy Pétert meglátogatnám, és ő vele voltam tizenöt napig.
Gal.1.19 | Többet az Apostolok közzűl nem láttam egyet is, hanem Jakabot az Úr attyafiát.
Gal.1.20 | Ezekben pedig a miket irok néktek; imé Isten előtt vagyok, nem hazudok.
Gal.1.21 | Azután mentem Siriának és Czilicziának tartományiba.
Gal.1.22 | Esméretlen valék pedig ábrázatomról a Júdeában való keresztyéni Gyülekezeteknek.
Gal.1.23 | Hanem csak hallották: A ki, ugymond, minket háborgat vala egy időben, most hirdeti azt a tudományt, mellyet régen pusztit vala.
Gal.1.24 | És dicsőitik vala az Istent én bennem.

Gal.2.1 | Azután tizennégy esztendő mulva, ismét felmenék Jérusálembe Barnabással együtt, Títust is velünk elvivén.
Gal.2.2 | Felmentem vala pedig isteni jelenésből, és eleikbe adám az Evangyéliomot, mellyet a Pogányok között prédikálok; de csak külön azoknak a kik becsületben vagynak, hogy valami módon hijába ne futnék, vagy hijába ne futottam volna.
Gal.2.3 | De Títus, a ki én velem vala, noha Görög volna, nem kénszeritteetett a körűlmetélkedésre.
Gal.2.4 | Tudniillik a futkározó hamis atyafiakért, kik mi közzénk béjöttek vala alattomban, a Krisztus Jézusban való szabadságunknak megkisértésére; hogy minket szolgálatra köteleznének.
Gal.2.5 | Kiknek csak egy szempillantásig sem engedtünk, hogy magunkat alájok adtuk volna; hogy az Evangyéliomnak igazsága megmaradna ti köztetek.
Gal.2.6 | Azoktól pedig a kik állitatnak valaminek lenni, (valaminémüek voltak régen, én azzal semmit nem gondolok: az embernek személyét Isten nem nézi): mert a kik becsületben vagynak, engemet semmire nem tanitottak.
Gal.2.7 | Sőt inkább mikor látták volna, hogy én reám bizatott a Pogányok között az Évangyéliom prédikáltatása, mint Péterre a Zsidók között.
Gal.2.8 | (Mert a ki erős volt Péter által a Zsidóknak Apostolságára, én általam is erős volt a Pogányok között.)
Gal.2.9 | És mikor Jakab, Kéfás és János, kik oszlopok gyanánt tartatnak, eszekbe vették volna az Istentől nékem adatott ajándékot, nékem és Barnabásnak a társaságnak bizonyságára jobbkezekeet adák, hogy mi a Pogányok között, ők pedig a Zsidók között prédikálnánk.
Gal.2.10 | Csak arra intének, hogy a szegényekről megemlékeznénk, mellyre reá is igyekeztem, hogy cselekedjem.
Gal.2.11 | Mikor pedig Péter Ántiókhiába jött volna, szemtőlszembe ellene állottam, mivelhogy méltó volna a feddésre.
Gal.2.12 | Mert minekelőtte valakik jöttek vona Jakabtól, a Pogányokkal eszik vala; ha pedig alakik jöttek, megvonja s elszakasztja vala magát azoktól, félvén a Zsidóktól.
Gal.2.13 | És ő vele együtt tettetésképen viselik vala magokat a több Zsidók is: úgyannyira hogy Barnabás is az ő tetettéseknek társaságába elvonatnék.
Gal.2.14 | De mikor láttam volna, hogy ők nem egyenesen járnának mint az Evangyéliom igazságához illendő volna, mondék Péternek minenek előtt: Ha te Zsidó lévén Pogány módra élsz és nem Zsidó módra, miért kénszerited a Pogányokat Zsidó módra élni?
Gal.2.15 | Mi kik természet szerint Zsidók vagyunk, és nem bűnös Pogányok.
Gal.2.16 | Tudván ezt, hogy nem igazúl meg az ember a törvénynek cselekedetiből, hanem a Jézus Krisztusban való hit által: Mi is mondom, a Jézus Krisztusban hittünk, hogy megigazulnánk a Krisztusban való hit által, és nem a törvény cselekedeteiből. Annakokáért mert egy test is nem igazúl meg a törvénynek cselekedeteiből.
Gal.2.17 | Hogyha pedig, mikor a Krisztusban igazulást keresünk, találtatunk mi is bűnösöknek, avagy a Krisztus a bűnnek szolgája-é? Távol legyen.
Gal.2.18 | Mert ha a mellyeket elrontottam, azokat ismét felépitem, én magamat bűnössé tészem.
Gal.2.19 | Mert én a törvény által a törvénynek megholtam, hogy élnék Istennek.
Gal.2.20 | A Krisztussal együtt megfeszittettem. Élek pedig töbé nem én, hanem él én bennem a Krisztus; és a melly életet most élek a testben, az Isten Fijában való hit által élem, ki szeretett engemet, és adta ő magát én érettem.
Gal.2.21 | Nem törlöm el az Isten kegyelmét; mert ha a törvény által vagyon az igazság, tehát a Krisztus ok nélkül holt meg.

Gal.3.1 | Oh balgatak Galatziabeliek, kicsoda igézet meg titeket, hogy ne engednétek az igazságnak; kiknek szemeik előtt a Jézus Krisztus először úgy iratott volt meg, mintha ti köztetek feszittetett volna meg?
Gal.3.2 | Csak ezt akarom tőletek megtudni: A törvény cselekedetiből vettétek-é a Szent Lelket, vagy a hallásból való hit által?
Gal.3.3 | Illy esztelenek vagytok-é, hogy holott a Szent Lélek által kezdeettétek el a hitet, most test által akartok elvégeztetni?
Gal.3.4 | Illyen sokat szenvedtetek-é hijába? hogyha hijába.
Gal.3.5 | A ki azért Szent Lelket szolgáltat néktek, és ti bennetek erőket cselekeszik; a törvény cselekedetei által-é, vagy a hallásból való hit által szolgáltatja azt?
Gal.3.6 | Miképen Ábrahám hitt az Istennek, és az tulajdonittatott néki igazságára.
Gal.3.7 | Értitek azért, hogy a kik a hitből vagynak, azok az Ábrahám fijai.
Gal.3.8 | Látván azért az Irás, hogy Isten a hit által fogja idveziteni a Pogányokat, még annakelőtte örvendetes izenettel hirdette Ábrahámnak: Megáldatnak, úgymond, te benned minden Pogányok.
Gal.3.9 | azért, a kik hitből valók, azok áldatnak meg a hiv Ábrahámmal.
Gal.3.10 | Mert valakik a törvény cselekedetiből vagynak, átok alatt vagynak: mert meg vagyon irva: Átkozott valaki meg nem mara mind azokban, mellyek megirattaka törvénynek könyvében, hogy azokat cselekedje.
Gal.3.11 | Hogy pedig a törvény által senki nem igazúl meg Isten előtt, nyilván vagyon: Mert az igaz ember hitből él.
Gal.3.12 | A törvény pedig nincsen hitből, hanem: A melly ember azokat bétölti, él azok által.
Gal.3.13 | A Krisztus pedig megváltott minket a törvénynek átkától, mikor mi érettünk lett átokká: mert meg vagyon irva: Átkozott valaki fán függ.
Gal.3.14 | Hogy a Pogányokban az Ábrahám áldatása a Krisztus Jézus által legyen, és hogy amaz igért Szent Lelket a hitt által végyük.
Gal.3.15 | Atyámfiai, emberi mód szerint szólok; Lám az embernek elvégezett testamentomát senki erőtlenné nem teszi, és ahoz semmit nem ád.
Gal.3.16 | Ábrahámnak pedig adattak az igéretek, és az ő magvának: nem mondja: És magvainak, mint sokakról, hanem mint egyről: És a te magodnak, úgy mond, ki a Krisztus.
Gal.3.17 | Ezt mondom pedig, hogy a kötést, mellyet Isten először megerősitett a Krisztusra nézve, a törvény, melly négyszázharmincz esztendővel kezdetett azután, nem tészi erőtelenné, hogy az igéretet eltörlené.
Gal.3.18 | Mert ha a törvény által vagyon az örökség, tehát nem az által; Ábrahámnak pedig igéret által ajándékozta Isten az örökséget.
Gal.3.19 | Micsoda tehát a törvény? A bűnöknek okáért adatott, mig eljőne ama Mag, kinek lett az igéret, a melly törvény kimondatott az Angyaloktól a Közbenjárónak keze által.
Gal.3.20 | A Közbenjáró pedig nem egy-é? az Isten pedig egy.
Gal.3.21 | A törvény azért az Isten igérete ellen adatott-é? Távol legyen: Mert ha a törvény adatott volna, hogy megelevenitene, bizony a törvényből volna az igazulás.
Gal.3.22 | De rekesztett az Irás mindeneket a bűn alá, hogy az igéret adatnék a Jézus Krisztusban való hit által a hivőknek.
Gal.3.23 | Minekelőtte pedig eljött volna a hit, a törvény alatt őriztetünk vala, kik rekesztettünk vala arra a hitre, melly kinyilatkozandó vala.
Gal.3.24 | Azért a törvény nékünk a Krisztusra vezérlő mesterünk volt, hogy hit által idvezülnénk.
Gal.3.25 | De minekutánna eljött a hit, nem vagyunk többé a vezérlő mester alatt.
Gal.3.26 | Mert mindnyájan Isten fijai vagytok, a Jézus Krisztusban való hit által.
Gal.3.27 | Mert valakik a Krisztusban megkeresztelkedtetek, a Krisztust öltöztétek fel.
Gal.3.28 | Nincsen sem Zsidó, sem Görög, nincsen sem szolga, sem szabados: nincsen sem férjfiú, sem asszony között válogatás: Mert ti mindnyájan egy vagytok a Jézus Krisztusban.
Gal.3.29 | Hogyha ti Krisztuséi vagytok, tehát az Ábrahám magva vagyok, és az igéret szerint örökösök.

Gal.4.1 | Ezt mondom pedig: Mig az örökös gyermek semmit nem külömböz a szolgától, jólleheet mindeneknek urok legyen;
Gal.4.2 | Hanem Tútorok és Gondviselők alatt vagyon mind az ideig, mellyet annak attya rendelt.
Gal.4.3 | Azonképen mi is, mig gyermekek voltunk, e világnak betűi alatt valánk, szolgálat alá rekesztetvén.
Gal.4.4 | De minekutánna eljött a teljes idő, kibocsátá Isten az ő Fiját, ki asszonytól lett, ki a törvény alá adta magát;
Gal.4.5 | Hogy azokat, a kik a törvény alatt valának, megváltaná, hogy fogadott fiúságot vennének.
Gal.4.6 | Mivelhogy pedig fiak vagytok, kibocsátotta Isten az Fijának Lelkét a ti sziveitekbe, ki ezt kiáltja: Abba, azaz, Atya!
Gal.4.7 | Azért többé nem vagy szolga, hanem fiú; hogyha fiú, tehát Istennek örököse is vagy a Krisztus által.
Gal.4.8 | Ti pedig még akkor, mikor az Istent nem tudnátok, szolgáltok vala azokknak, kik nem természet szerint való istenek.
Gal.4.9 | De most, mivelhogy megesmértétek az Istent, sőt inkább mivelhogy Istentől megtanittattatok, mimódon fordultak hátra az erőtelen szegény betűkre, mellyeknek újonnan akartok szolgálni?
Gal.4.10 | A napokat megtartjátok és a hónapokat, az időket és az esztendőket.
Gal.4.11 | Rélek rajta, hogy hijába ne fáradtam legyen ti közöttetek.
Gal.4.12 | Legyetek ollyanok mint én: mert én ollyan vagyok, mint ti: Atyámfiai, kérlek titeket, semmi bosszút nem tettetek én rajtam.
Gal.4.13 | Tudjátok pedig, hogy én az én testemnek erőtlenségével prédikáltam néktek az Evangyéliomot először.
Gal.4.14 | És az én testemben a mit megkisértettetek semminek nem állitottátok, sem meg nem utáltátok; hanem engemet mint az Istennek Angyalát, mint a Krisztus Jézus úgy fogadtátok.
Gal.4.15 | A ti boldogságtoknak azért melly nagy dicsérete vala? Mert bizonyságot tészek ti felőletek, hogy ti, ha lehetséges volt volna, a ti szemeiteket kivájtátok volna, és nékem adtátok volna.
Gal.4.16 | Azért ellenségtekké lettem-é néktek, hogy néktek igazat szólok?
Gal.4.17 | Igen szeretnek titeket, de nem jól, sőt inkább minket ki akarnak rekeszteni, hogy azokat szeressétek.
Gal.4.18 | De jeles dolgo felette igen szeretni a jó dologban mindenkor, és nem csak akkor, mikor köztetek jelen vagyok.
Gal.4.19 | Fiacskáim, kiket újjonnan szülök, miglen a Krisztus ti bennetek megábrázoltassék.
Gal.4.20 | Akarnék pedig most ti köztetek lenni, és elváltoztatni az én szómat: mert szorgalmatos vagyok felőletek.
Gal.4.21 | Mondjátok meg nékem, kik a törvény alatt akartok lenni, a törvényt nem halljátok-é?
Gal.4.22 | Mert meg vagyon irva, hogy Ábrahámnak két fija volt; egyik a szolgálóleánytól, a másik a szabadostól.
Gal.4.23 | De az, a melly a szolgálóleánytól volt, test szerint született; a melly pedig a szabadostól, az igéret által.
Gal.4.24 | Melly dolgokon más dolog példáztatik: Mert e két asszony, ama két szövetségek; az egyik, melly a Sina hegyről való Hágár, nemz a szolgálatra.
Gal.4.25 | Mert Hágár a Sina hegy, melly Árábiában vagyon: szinte azonképen pedig hasonlatos ahoz a Jérusálemhez, melly most vagyon, és az ő fijaival egybe szolgálat alá vettetett.
Gal.4.26 | Ama magasságos Jérusálem pedig szabados, melly mindenikünknek annya.
Gal.4.27 | Mert meg vagyon irva: Örülj magtalan ki nem szülsz, örvendezz és kiálts ki nem szülsz: mert sokkal többen vagynak az elhagyatottnak magzatai, hogynem annak, a mellynek férje vagyon.
Gal.4.28 | Mi azért, Atyámfiai, Izsáknak példája szerint az igéretnek fijai vagyunk.
Gal.4.29 | De miképen akkor az, a ki test szerint született vala, háborgatja vala azt, a ki született vala lélek szerint: azonképen vagyon mostan is.
Gal.4.30 | De mit mond az Irás? űzd ki a szolgálóleányt és az ő fiját: mert nem lesz örökös a szolgálóleány fija a szabados fijával.
Gal.4.31 | Azért Atyámfiai nem vagyunk a szolgálóleány fijai, hanem a szabadosé.

Gal.5.1 | A szabadságban azért, mellyel minket a Krisztus megszabaditott, álljatok meg és ne kötelezzétek meg ismét magatokat szolgálatnak igájával.
Gal.5.2 | Imé, én Pál mondom néktek, hogy ha körülmetéltettek, a Krisztus semmit nem fog használni.
Gal.5.3 | Mert bizonyságot tészek ismét minden embernek, a ki körűlmetélkedik, hogy az köteles az egész törvénynek megtartására.
Gal.5.4 | A Krisztus Jézustól kirekesztettetek, valakik a törvény által akartok idvezülni, és a kegyelemből kiestetek.
Gal.5.5 | Mert mi lélekben hit által várjuk az igazságnak reménységét.
Gal.5.6 | Mert a Krisztus Jézusban sem a körűlmetélkedés nem használ, sem a körűlmetélkedetlenség; hanem a hit, melly a szeretet által cselekeszik.
Gal.5.7 | Szépen futtok vala; kicsoda tartóztata meg titeket, hogy ne engednétek az igazságnak?
Gal.5.8 | Ez a hitetés nem attól vagyon, a ki titeket hiv.
Gal.5.9 | Egy kevés kovász az egész tésztát megposhasztja.
Gal.5.10 | Nékem reménységem vagyon ti felőletek az Úrban, hogy ti nem lésztek külömb értelemben; de a ki titeket megháborit, elvészi az ő kárhoztatását, valaki lejénd.
Gal.5.11 | Én pedig, Atyámfiai, ha a körűlmetélkedést még is prédikálom, miért szenvedek mégis háborúságot? tehát eltöröltetett a keresztnek botránkozása.
Gal.5.12 | Vajha el is töröltetnének azok, a kik titeket háborgatnak.
Gal.5.13 | Mert ti szabadságra hivattatok, Atyámfiai, csakhogy a szabadságot ne adjátok a testnek bünre való alkalmatosságúl, hanem szeretetből egymásnak szolgáljatok.
Gal.5.14 | Mert az egész törvény egy beszédbe foglaltatik bé, ebbe, tudniillik: Szeressed felebarátodat mint magadat.
Gal.5.15 | Hogy egymást marjátok és elnyelitek, meglássátok, hogy viszontag egymástól meg ne emésztessetek.
Gal.5.16 | Ezt mondom pedig, hogy lélek szerint járjatok, és a testnek kivánságát véghez ne vigyétek.
Gal.5.17 | Mert a test a lélek ellen törekedik, a lélek pedig a test ellen: ezek pedig egymással ellenkeznek, hogy azokat ne cselekedhessétek, a mellyeket akartok.
Gal.5.18 | Hogyha a lélektől vezérlettek, nem vagytok a törvény alatt.
Gal.5.19 | A testnek pedig cselekedetei nyilván vagynak, mellyek ezek: házasságtörés, paráznaság, tisztátalanság, bujálkodás.
Gal.5.20 | Bálványimádás, bűvőlésbájolás, haragtartások, versengések, irigységek, haragok, patvarkodások, visszavonások, pártütések.
Gal.5.21 | Gyülölségek, gyilkosságok, részegségek, dobzódások, és ezekhez hasonlók: mellyekről ezt eleve mondom néktek, miképen az előtt is mondottam: Valakik illyen dolgokat cselekesznek, az Isten országának örökösei nem lésznek.
Gal.5.22 | De a léleknek gyümölcse ez: szeretet, öröm, békesség, békességestürés, kegyelmesség, jóság, hit, alázatosság, mértékletesség.
Gal.5.23 | A kik illenek, azoknak ellenek nincsen a törvény.
Gal.5.24 | Mert a kik Krisztuséi a testet megfeszitették az ő indulatival és kivánságival egybe.
Gal.5.25 | Ha lélek szerint élünk, lélek szerint is járjunk.
Gal.5.26 | Ne legyünk hiú dicsőség kivánók, egymásnak ingerlői, egymásra irigykedők.

Gal.6.1 | Atyámfiai, ha az ember elfoglaltatik is a Sátántól valami búnben, ti kik lelkiek vagytok, az ollyan embert épitsétek fel alázatosságnak lelkével: meggondolván magadat, hogy te is meg ne kisértessél.
Gal.6.2 | Egymásnak terhét hordozzátok, és úgy töltsétek bé a Krisztus törvényét.
Gal.6.3 | Mert ha valaki láttatik magának valaminek lenni, holott semmi, ez illyen embert az ő maga gondolatja csalja meg.
Gal.6.4 | Minden ember pedig az ő maga cselekedetét próbálja meg, és akkor dicsekedése lészen csak ő magában, és nem másban.
Gal.6.5 | Mert minden ember az ő tulajdon terhét hordozza.
Gal.6.6 | Az olyan ember pedig, a ki tanittatik az Evangyéliom tudományára, közölje minden javait azzal, a ki őtet tanitja.
Gal.6.7 | Meg ne csalatkozzatok. Az Isten nem csúfoltatik meg. Valamit ember veténd, azt aratja.
Gal.6.8 | Mert a ki vet az ő testének, a testből arat veszedelmet; a ki pedig vet a léleknek, a lélekből arat örök életet.
Gal.6.9 | A jótéteményben pedig ne restüljünk meg: mert a maga idejében aratunk, ha meg nem restülünk.
Gal.6.10 | Azért mig időnk vagyon, mindenekkel jól tegyünk, kiváltképen pedig a mi hitünknek cselédivel.
Gal.6.11 | Látjátok melly hosszú levelet irtam néktek az én kezemmel.
Gal.6.12 | Valakik akarnak szépeknek láttatni a testben, ugyanazonok kénszeritnek titeket a körűlmetélkedésre, csakhogy a Krisztus keresztéért háborúságot ne szenvedjenek.
Gal.6.13 | Mert azok is, a kik körűlmetélkednek, a törvényt meg nem tartják, de akarjátok a ti körűlmetélkedésteket, hogy a ti testetek felől dicsekedhessenek:
Gal.6.14 | Távol legyen pedig én tőlem hogy dicsekedjem, hanem csak a mi Urunk Jézus Krisztusnak keresztében, ki által nékem e világ megfeszittetett, én is e világnak.
Gal.6.15 | Mert a Krisztus Jézusban a körűlmetélkedés is semmit nem használ, sem a körűlmetélkedetlenség, hanem az új teremtés.
Gal.6.16 | És valakik e regula szerint járnak, békesség lészen azokon és irgalmasság, és az Isten Izráelen.
Gal.6.17 | Ennekutánna senki nékem bántásomra ne legyen: mert én az Úr Jézusnak bélyegeit hordozom az én testemben.
Gal.6.18 | A mi Urunk Jézus Krisztusnak kegyelme legyen a ti lelketekkel, Atyámfiai, Ámen! /// A Galaztiabeliekhez iratott Rómából. ///
