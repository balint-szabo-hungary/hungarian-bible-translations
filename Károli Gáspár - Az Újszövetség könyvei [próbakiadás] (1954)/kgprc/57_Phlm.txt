Phlm.1.1 | Pál, fogoly a Krisztus Jézusért és Timótheus atyánkfia, a szeretett Filemonnak, a mi munkatársunknak
Phlm.1.2 | és Appiának, a mi testvérünknek, és Arhippusnak, a mi bajtársunknak és a te házadban levő gyülekezetnek:
Phlm.1.3 | kegyelem nektek és békesség istentől, a mi Atyánktól és az Úr Jézus Krisztustól.
Phlm.1.4 | Hálát adok az én Istenemnek, és mindenkor megemlékezem rólad imádságaimban,
Phlm.1.5 | — mert hallom a te szeretetedet és hitedet, amely benned az Úr Jézus iránt és mind a szentek iránt van, —
Phlm.1.6 | hogy a velünk való hitbeli közösséged hathatós legyen mindannak a jónak felismerésére, ami a mienk Krisztusban.
Phlm.1.7 | Mert sok örömünk és vigasztalódásunk volt a te szeretetedben, hogy a szentek szíve felfrissült általad, atyámfia.
Phlm.1.8 | Ezért, bár Krisztusban bátran meg is parancsolhatnám neked azt, ami kötelesség,
Phlm.1.9 | mindazáltal a szeretetért inkább kérlek, én, az öreg Pál, — mert az vagyok, — és most Krisztusért fogoly is:
Phlm.1.10 | kérlek téged az én fiamért, Onézimusért, akit fogságomban szültem,
Phlm.1.11 | aki egykor neked haszontalan volt, most pedig mind neked, mind nekem nagyon hasznos,
Phlm.1.12 | akit visszaküldöttem hozzád, őt, az én szívemet.
Phlm.1.13 | Magamnál akartam tartani őt, hogy helyetted szolgáljon nekem az evangéliomért szenvedett fogságomban,
Phlm.1.14 | de beleegyezésed nélkül semmit sem akartam cselekedni, hogy jótéteményed ne kényszerből, hanem szabad akaratodból legyen.
Phlm.1.15 | Mert talán azért vált meg tőled ideig-óráig, hogy örökre visszanyerd őt,
Phlm.1.16 | "nem úgy immár, mint szolgát, hanem szolgánál nagyobbat, mint szeretett atyafit, kivált nekem; mennyivel inkább pedig neked, mind testben, mind az Úrban."
Phlm.1.17 | Azért ha engem barátodnak tartasz, úgy fogadd őt magadhoz, mint engem,
Phlm.1.18 | Ha pedig valamivel megkárosított vagy adósod, azt nekem ródd fel.
Phlm.1.19 | Én, Pál, írtam ezt az én kezemmel: én megfizetem, — hogy azt ne mondjam neked, hogy te magaddal is adós vagy ezenfelül nekem.
Phlm.1.20 | Bizonyára, atyámfia, szeretnék benned örömet találni az Úrban: vidámítsd meg az én szívemet Krisztusban.
Phlm.1.21 | Engedelmességedben bízva írtam így neked, mert tudom, hogy te úgyis többet teszel majd, mint amennyit én mondok.
Phlm.1.22 | "Egyúttal pedig készíts nekem szállást; mert remélem, hogy imádságaitokért ajándékul nyertek engem."
Phlm.1.23 | Köszönt téged Epafrás, fogolytársam a Krisztus Jézusban,
Phlm.1.24 | Márk, Arisztarkus, Démás, Lukács, az én munkatársaim.
Phlm.1.25 | Az Úr Jézus Krisztus kegyelme legyen a ti lelketekkel!
