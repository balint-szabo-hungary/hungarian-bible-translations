Mic.1.1 | Ez az Úrnak beszéde, mellyet szólott a Móréset városból való Mikeásnak, Jótám, Akház és Ezékiásnak, Júda, Királyainak idejekben, mellyet látott Samaria és Jérusálem felől.
Mic.1.2 | Halljátok meg minden népek, vegyed eszedbe föld, és annak teljessége: és az Úr Isten legyen bizonyság ti ellenetek, az Úr, mondom, legyen bizonyság az ő szentséges templomából;
Mic.1.3 | Mert ímé az Úr kijő az ő helyéből, és alászállván megtapodja e fölndek magasságit.
Mic.1.4 | És elolvadnak a hegyek ő alatta, és a völgyek elszakadoznak mint a viasz a tüz előtt, és mint a vizek magasságról szakadnak alá.
Mic.1.5 | A Jákóbnak gonoszságáért lészen mind ez, és az Izráel házának bűneiért. Valyon honnét vagyon a Jákóbnak gonoszága? Avagy nem Samariától é? És honnét vagyon Júdának bálványozása? Avagy nem Jérusálemtől é?
Mic.1.6 | Annakokáért ollyanná tészem Samariát, mint a mezőben való rakás kő, és mint a szőlő plántálni való föld, és elszélesztem a völgybe az ő köveit, és még fundamentomit is kimutatom.
Mic.1.7 | És minden ő faragott bálványai elrontatnak, és minden ajándékai tüzzel megégettetnek, és minden ő bálványit elpusztitom; mert paráznaságnak jutalmából gyüjtette ezeket, annakokáért ismét paráznaságnak jutalmára fordittatnak.
Mic.1.8 | Ennekokáért kesergek én és jajgatok, ruhátalan és mezitelen járok, sirok, mint a sárkányok, és jajgatok mint a struczmadárnak fijai:
Mic.1.9 | Mivelhogy keservesek az ő csapásai, és mivelhogy elérkezett a veszedelem szinte Júdáig, elhatott az én népemnek szinte kapujáig, szinte Jérusálemig.
Mic.1.10 | Gáth városának tudtára ne adjátok, sirván ne sirjatok; az Ofra házáért ülj a porban.
Mic.1.11 | Költözzél el te is Sáfir városának lakosa, ki gyalázatosan megmezitelenittettél: nem ment ki Saanán városnak lakója a Beth-Esel lakosinak siralmokra: elveszi az ellenség a ti gazdagságtokat a ti földeteken való mulatásáért.
Mic.1.12 | Mert Marót városnak lakosa bánatba esett az ő javainak elveszések miatt, mivelhogy az Úrtól veszedelem szállott Jérusálemnek kapujára.
Mic.1.13 | A te szekeredbe fogj gyors lovakat Lákisnak lkaója, ki a bünnek kezdője voltál a Sion leányával egybe: mert te benned találtattak az Izráel gonoszságai.
Mic.1.14 | Annakokáért adj bátor ajándékokat a Gáthoz tartozó Moréset várossal egybe; Akzib városnak házai megcsalják az Izráel Királyit.
Mic.1.15 | Jövendőben örököst hozok én tenéked óh Marésának lakója, ki mind Addullám városig és Izráelnek dicsőségéig elérkezik.
Mic.1.16 | Kopaszitsd meg te magadat, és nyird el a te hajadat a te gyönyörüségben élő fijaidért, terjeszd ki kopaszságodat mint a saskeselyü: mert rabságra vitetnek a te fijaid te tőled.

Mic.2.1 | Jaj azoknak, kik hamisságot gondolnak, és kik gonoszra szándékoznak az ő ágyasházokban, hogy mihelyt megvirrad, azonnal megcselekedjék azt: mivelhogy arra hatalmok vagyon.
Mic.2.2 | És azoknak, a kik ha megszerették a más mezejét, azt azonnal elragadják; vagy házát, és azt elviszik: és nyomorgatják az embert az ő háznépével egybe, az embert és az ő örökségét.
Mic.2.3 | Annakokáért ezt mondja az Úr: Ímé én gondolok e háznép ellen gonoszt, mellyből ki nem vonhatjátok a ti nyakaitokat: és nem jártok kevélyen, mivelhogy az idő veszedelmes lészen.
Mic.2.4 | Az napon példabeszédbe költ titeket a siró, és keservesen sirat, ezt mondván: Mindenestől fogva elpusztultunk, az én népemnek egyik részét elköltöztette az Isten! Mimódon foszt meg engemet, és a mi örökségünktől is elidgenitvén, mimódon osztja el azt?
Mic.2.5 | Annakokáért nem lészen ezután, ki az Úrnak Gyülekezetében az örökséget sorssal elosztaná.
Mic.2.6 | Mert azt mondjátok a Prófétának: Ne prófétáljatok: de ugyan prófétálnak azért; nem prófétálnak ezeknek és nem esik ő rajtok gyalázat.
Mic.2.7 | Óh te, ki Jákób házának mondatol, avagy megszorittatott é az Úrnak lelke, avagy ezek é az ő cselekedetei, mellyeket ti cselekesztek? avagy nem használnak é az én beszédim annál, a ki igazán jár?
Mic.2.8 | De a melly az előtt én népem vala, mint ellenségre én reám, támadott: ha kinek ruhája vagyon, a palástját is elvonszátok azoktól, a kik bátorsággal járnak az úton, mintha harczról tértek volna meg.
Mic.2.9 | Az én népem özvegyit kiüzitek az ő kedves házokból, és az ő kisdedeiktől elveszitek az én ajándékomat szüntelen.
Mic.2.10 | Keljetek fel azért, és menjetek fel: mert e föld nem nyugalmatok néktek, az ő tisztátalanságáért elveszt titeket utolsó veszedelemmel.
Mic.2.11 | Ha valamelly hazug és csalárd hazud néktek ezt mondván: Prófétálok néktek a borért vagy részegitő italért; az kedves próféta e népnek.
Mic.2.12 | Mindenestől fogva egybegyüjtelek tégedet Jákób, az Izráelnek maradékát egybe takaritom, egybegyüjtöm azt, mint a Bosrának juhait, mint a sereg juhot az akolba és zengnek a városok az embereknek sokaságok miatt.
Mic.2.13 | Eljő a rontó az ő szemek láttára, kik rontanak, általmenvén a kapun, a mellyen kimennek: és az ő Királyok ő előttök fogságra megyen, és az Úr lészen az ő fejek felett bosszúállásra.

Mic.3.1 | És mondék én: Halljátok meg kérlek, Jákóbnak Fejedelmei, és Izráel házának Vezérei: Avagy nem ti tisztetek é tudni az itéletet?
Mic.3.2 | De ők azok, a kik gyülölik a jót és szeretik a gonoszt, kik ezeknek bőröket rólok levonszák és húsokat csonjaikról.
Mic.3.3 | És a kik megeszik az én népemnek húsát, és az ő bőröket levonszák ő rólok: az ő csonjaikat is megrontják és megdarabolják mint a fazékba való húst, és mint a vasfazékba való húst.
Mic.3.4 | Akor kiáltanak az Úrhoz, és nem hallgatja meg őket, hanem elrejti orczáját ő tőlök akkor, a miképen gonoszúl cselekedtek az ő dolgaikban.
Mic.3.5 | Így szól az Úr a Próféták ellen, kik az én népemet elcsalják, kik mikor eleget esznek békességet hirdetnek, és az ellen, a ki valamit nem vet szájokba, hadat hirdetnek.
Mic.3.6 | Annakokáért éjszaka száll ti reátok a látásért, és a setétség jő reátok a jövendőmondásért: és a nap elenyészik e Prófétáknak, és megsetétedik a nap nékik.
Mic.3.7 | És megszégyenülnek a látók, és megpirulnak a jövendőmondók, és bédugják mindnyájan az ő szájokat: mivelhogy nem lészen Istentől semmi feleletek.
Mic.3.8 | Én pedig bizonyára bételjesedtem az Úr lelkének erejével, itélettel, álhatatossággal, hogy hirdessem Jákóbnak az ő gonoszágát, és Izráelnek az ő bünét.
Mic.3.9 | Halljátok meg ezt, kérlek, Jákób házának Fejedelmei, és Izráel házának Vezérei, kik gyülölik az itéletet és minden igazságot elforditnak.
Mic.3.10 | Az is hallja meg, a ki épiti a Siont vérrel, és Jérusálemet hamissággal.
Mic.3.11 | Kiknek Fejedelmeik ajándékért itélnek, és kiknek Papjaik jutalomért tanitanak, és kiknek Prófétáik pénzért jövendölnek, azonközbe az Úrhoz támaszkodnak, ezt mondván: Avagy nem mi közöttünk vagyon é az Úr? Nem következik mi reánk veszedelem!
Mic.3.12 | Annakokáért ti miattatok a Sion megszántatik mint a szántóföld, és Jérusálem rakás kővé lészen, és az Isten házának hegye, erdős hegygyé.

Mic.4.1 | De az utolsó időkben minekutánna az Úr házának hegye minden hegyeknek felette helyheztettetik és minden halmoknak felette magasztaltatik, arra sok népek gyülnek.
Mic.4.2 | És arra sok pogánynépek mennek, és ezt mondják: Jertek el, menjünk fel az Úr hegyére, és a Jákób Istenének házához, és megtanit minket az ő útaira és járjunk az ő ösvényin: mert Sionból megyen ki a törvény, és az Úrnak beszéde Jérusálemből.
Mic.4.3 | És sok népek között itéletet tészen az Isten, és sok nemzetségeket megfedd nagy messze földig, és az ő fegyvereikből kapákat csinálnak, és az ő dárdáikból sarlókat, és egyik nép a másik ellen fegyvert nem vonszon, és többé hadakozást nem tanulnak.
Mic.4.4 | És kiki mind békességgel nyugoszik az ő szőlője alatt, és az ő figefája alatt, és senki meg nem rettenti őket, mert a Seregek Urának szája szólott.
Mic.4.5 | Mert mindenféle népek az ő Isteneknek nevében járnak; de mi a mi Urunknak Istenünknek nevében járunk mind örökkön örökké.
Mic.4.6 | Az időben, ezt mondja az Úr, hozzám fogadom a sántát, és egybegyüjtöm azt, a ki elszéledett, és azt, a kit nyavalyákkal meglátogattam vala.
Mic.4.7 | És számlálom a sántát az én maradék népem közzé, és a kit messze elvetettem vala, erős néppé tészem: és uralkodik az Úr ő rajtok a Sionnak hegyén, mostantól fogva mind örökké.
Mic.4.8 | És te gyülekezetnek tornya, Sion leányának vára, eljő te hozzád és elérkezik az előbbi Uraság, a Jérusálem leányának birodalma.
Mic.4.9 | Mostan miért kiáltasz nagy kiáltással? avagy nincsen é egy Király is te közötted? és a te jó tanácsadód elveszett é? mivelhogy bánatnak eresztetted magadat mint a gyermekszülő.
Mic.4.10 | Bánkódjál és fohászkodjál, óh Sionnak leánya, mintegy gyermekszülő: mert kimégy városodból, és a mezőn lakozol; és vitetel szinte Babilóniáig, honnét megszabadulsz, onnét megszabadit tégedet az Úr a te ellenségidnek kezekből.
Mic.4.11 | Mert jóllehet immár is sok pogánynépek gyültek te ellened, kik ezt mondják: Immár elkárhoztatott, és szemeinkkel meglátjuk a Sion veszedelmét;
Mic.4.12 | De ők nem tudják az Úr gondolatit, és nem értik az ő tanácsát, hogy ő öszvegyüjti azokat, mint a kévét a szérüre.
Mic.4.13 | Kelj fel és csépeld elenségedet, Sionnak leánya: mert a te szarvadat vassá tészem, - és a te körmeidet aczéllá, hogy megronts sok népeket; és az ő gazdagságokat az Úrnak szenteled, és az ő marhájokat az egész föld Urának.

Mic.5.1 | Most sereggel gyülj egybe, te sok seregnek népe, ki mi ellenünk a mi városunknak megszállásáról gondolkodol; és verjék arczul vesszővel az Izráelnek Biráját.
Mic.5.2 | De te Efratának Bethlehembe, jóllehet kicsiny város vagy a Júdának fővárosai között: mindazáltal te belőled származik nékem az Izráelben uralkodó lészen, kinek kijövetelei eleitől fogva, örök időktől fogva vagynak.
Mic.5.3 | Azokáért jóllehet elhagyja őket mig a szülő szűl: mindazáltal az ő attyafiainak maradékaik megtérnek az Izráel fijaihoz.
Mic.5.4 | És állandó lészen, és legelteti az ő népét az Úrnak erejével, az ő Urának Istenének nagyságos nevével: és bátorságosan élnek: mert felmagasztaltatik a földnek határáig.
Mic.5.5 | Mert lészen ő a mi békességünk, minekutánna az Assiriabeli Fejedelem a mi földünkre jövénd, és minekutánna a mi palotáinkat megtapodja: állatuk ő ellene hét Pásztorokat, és nyolcz Fejedelmeket az emberek közzül.
Mic.5.6 | Kik Assiriának földét elvesztik fegyverre, és Nimródnak lakóföldét az ő fegyvereikkel: és megszabadit az Assiriabeliektől, minekutánna jövéndenek a mi földünkre és megtapodják a mi határinkat.
Mic.5.7 | És a Jákób maradéka e sok nemzetségek között ollyan lészen mint a mennyei harmat, és mint a fűvön való harmatok, melly nem vala embertől, és nem bizik vala az emberek fijaiban.
Mic.5.8 | És a Jákób maradéka a pogányok között, és sok nemzetségek között ollyan lészen, mint az oroszlán az erdei vadak kzött, és mint az oroszlánykölykök a juhoknak nyájok között, melly ha általmegyen azokon, és megszaggatándja, és elragadándja, senki ki nem veheti szájából.
Mic.5.9 | A te kezed erőt vészen a te ellenségiden, és minden ellenségid kivágattatnak.
Mic.5.10 | Mert azon a napon, ezt mondja az Úr, elvesztem a te lovaidat te közzűled, elvesztem a te hadakozó szekereidet.
Mic.5.11 | És elrontom a te földednek városait, és minden te erősségidet letöröm.
Mic.5.12 | És kivesztem közzűled a jövendőmondókat, és szemfényvesztőid nem lésznek néked.
Mic.5.13 | És elveztem faragott képeidet, és a te bálványidat közzűled, és nem tiszteled többé a te kezeidnek csinálmányokat.
Mic.5.14 | És elvesztem a te berkeidet te közzűled, hogy elveszessem a te ellenségidet.
Mic.5.15 | És haragomban s búsulásomban bosszút állok a pogánynépeken, kik nékem nem engedtek.

Mic.6.1 | Halljátok meg, kérlek, a mit mond az Úr: Kelj fel, perelj e hegyekkel, és e halmok hallják meg szódat.
Mic.6.2 | Halljátok meg hegyek az Ú törvénykezeését, és a földnek erős fundamentomai: mert az Úrnak törvénykezése vagyon az ő népével, és az Izráellel perel.
Mic.6.3 | Én népem, mit vétettem te elelned? és miben voltam néked ártalmadra? tégy tudományt én ellenem!
Mic.6.4 | Mikor az Égyiptom földéből kihozván, a rabságnak házából téged megszabaditottalak volna, és te előtted bocsátottam volna Mózest, Áront és Máriát.
Mic.6.5 | Én népem emlékezzél meg kérlek, mit gondolt vala te ellened Bálák a Moábitáknak Királyok, és mit felelt néki Bálám a Beór fija; és mik lettek Sittimtől fogva mind Gilgálig, hogy megtudhatnád az Úr jótéteményit.
Mic.6.6 | Mivelmenjek eleibe az Úrnak? mimódon alázzam meg magmat a felséges Isten előtt? Avagy egészen égőáldozatokkal menjek é eliebe? avagy esztendős borjukkal-é?
Mic.6.7 | Valyon kedvét találnám é az Úrnak ezer kosokkal? tizezer olajforrásból költ olajjal? valyon adjam é elsőszülöttemet bűnömnek váltságáért? az én méhemnek gyümölcsét az én lelkem gonsozságának váltságáért?
Mic.6.8 | Óh ember, megmondotta néked az Isten, mi legyen a jó; és mit kiván az Úr te tőled egyebet, hanem hogy igazságot cselekedjél, szeressed az irgalmasságot, és hogy megalázzad magadat, és hogy az te Isteneddel alázatosan járj.
Mic.6.9 | Az Úrnak szava a városban kiált; de csak az értelmes emberek látják a te nevedet. Halljátok meg azért e vesszőt, és kicsoda fenyegessen titeket azzal?
Mic.6.10 | Valyon vagynak é még az Istentelen ember házában hamissággal gyüjtött kincsek? és vagyon é megkicsinyittetett utálatos véka.
Mic.6.11 | Valyon jóvá hagoym é a hamis mértéket, és a zsákban való csalárd fontokat?
Mic.6.12 | Mert a gazdagok ő köztök megtöltöztek ragadománnyal, és az ő lakói hazugságot szóltak, és az ő nyelvek az ő szájokban csalárd.
Mic.6.13 | Én is azért megvervén tégedet, megkeseritelek, elvetlek tégedet a te bűneidért.
Mic.6.14 | Eszel te, de meg nem elégeszel, és a te romlásod te közötted lészen: őrized magadat, de nem oltalmazhatod, és a kiket megoltalmazándasz, fegyver alá adom.
Mic.6.15 | Elveted a földön magodat, de fel nem aratod; megsajtolod az olajt, de nem kened magadat olajjal; és mustot nyomsz, de te bort nem iszol;
Mic.6.16 | Mert mégis az Omri Király prancsolatit tartjátok, és az Akháb háznépének minden dolgát, és azoknak tanácsokon jártok; hogy kivágjalak téged és annak lakóit csúfságra juttassam, és hordozzátok az én népemnek szidalmát.

Mic.7.1 | Jaj nékem: mert úgy maradék, mint a nyári takarodás után a tarló, és a szedés után, a megszedett szőlő; egy enni való gerézd sem maradott, eleinérő gyümölcsöt kiván vala az én lelkem.
Mic.7.2 | Elveszett e földről a jótévő ember, egy igaz is nincs az emberek között; mindnyájan vér után ólálkodnak, kiki mind hálóval vadássza az ő attyafiát.
Mic.7.3 | Hogy véghez vigyék a gonoszságot, melly kezekben vagyon, a Fejedelem adományt kiván, és a Biró fizetésért itél; és a Főember maga beszéli az ő lelkének gonoszságát, és azt mások megerősitik.
Mic.7.4 | A ki legjobb közöttök, ollyan mint a tövis, a ki legigazabb közöttök, olyan mint a tövisbokor; a te őrállóidnak napjok, és a te maglátogatásodnak napja eljő, most szégyenülnek ők meg.
Mic.7.5 | Ne higyjetek barátotoknak, ne bizzatok tanácsadótokhoz, annak a kit kebeledben tartasz, ne jelentsed meg titkodat:
Mic.7.6 | Mert a fiú bosszúval illeti az ő attyát, a leány az ő annya ellen támad, a menny az ő napára, és embernek az ő háznépe ellensége.
Mic.7.7 | Én pedig az Úrra nézek, várom az én szabaditásomnak Istenét, és meghallgat enegem az én Istenem!
Mic.7.8 | Ne örülj az én nyavalyámon én ellenségem: mert noha elestem, de felkelek, mikor a setétségben üléndek is, az Úr lészen nékem világosságom.
Mic.7.9 | Az Úr haragját hordozom: mert vétkeztem ő elelne, mind addig, mígnem meglátja az én peremet, és igaz törvényt tészen nékem, kiviszen engem a világosságra, hogy meglássam az ő igazságát.
Mic.7.10 | És meglátván az én ellenségem ezt, megszégyenli magát, ki ezt mondotta én felőlem: Hol vagoyn a te Urad Istened? az én szemeim meglátják ezt, hogy az én ellenségem majd eltapodtatik mint az utczán való sár.
Mic.7.11 | A melly napon megépiti az Úr a te romlott gyepüidet, az napon messze veti a te ellenségednek parancsolatját.
Mic.7.12 | Az napon te hozzád is eljőnek Assiriából és az erős városokból, és minden erősségből mind az Eufrátes folyóviztől fogva, és egyik tengertől fogva a másik tengerig, egyik hegytől fogva a másik hegyig.
Mic.7.13 | És elpusztittatik e föld az ő lakói miatt, az ő cselekedeteiknek gyümölcsökért.
Mic.7.14 | Legeltessed a te népedeet, óh Uram, a te vessződdel a te örökségednek seregét, melly csak ő maga lakozik, az erdőben és a mezőnek közepette: legeltessenek a Básának mezején és a Gileádon, mint a régi időkben.
Mic.7.15 | Mint az Égyiptom földéből való kijövetelednek idején, azonképen megmutatom néki az én csudálatos dolgaimat.
Mic.7.16 | Meglátják ezt a Pogányok és megszégyenülnek minden erejekben, kezeket szájokra teszik, és füleik megsiketülnek.
Mic.7.17 | A port nyalják mint a kigyók és mint a földi férgek, az ő fészkekben megrémülnek; a mi Urunk Istenünk előtt rettegnek és félnek te tőled.
Mic.7.18 | Kicsoda ollyan Isten, mint te vagy, ki elvészed a mi álnokságinkat, és a te örökségednek maradékának gonoszságát elhallgatod? Nem mind örökké tartja meg az ő haragját: mert gyönyörködik az irgalmasságban.
Mic.7.19 | Hozzánk térvén könyörül rajtunk; eltapodja a mi álnokságinkat, a tengernek mélységes örvényibe veti minden bűneinket.
Mic.7.20 | Nyilván megmutatod Jákóbnak tett fogadásodat, és Ábrahámnak igért irgalmasságodat, mellyeket esküvéssel fogadtál vala a mi atyáinknak még a régi időkben.
