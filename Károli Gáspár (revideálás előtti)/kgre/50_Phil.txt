Phil.1.1 | Pál és Timótheus a Jézs Krisztusnak szolgái, minden szenteknek a Krisztus Jézusban, kik vagynak Filippi városában, a Püspökökkel és Diakonusokkal egyetemben.
Phil.1.2 | Kegyelem néktek és békesség az Istentől a mi Atyánktól, és az Úr Jézus Krisztustól.
Phil.1.3 | Hálákat adok az én Istenemnek minden ti rólatok való emlékezetben.
Phil.1.4 | Mindenkor minden én könyörgésemben mindenitekért nagy örömmel könyörögvén.
Phil.1.5 | Hogy ti az Evangyéliomnak tudományában részesek lettetek, az első naptól fogva mind ez ideig.
Phil.1.6 | Elhivén azt, hogy a ki elkezdette bennetek a jó dolgot, elvégzi mind a Jézus Krisztusnak napjáig.
Phil.1.7 | Miképen méltó hogy én illyen értelemben legyek mindenitek felől, azért mert elmémben tartlak titeket, mint az én fogságomban, mind az Evangyéliomnak oltalmazásában és megerősíttetésében, kik én velem együtt az én örömemben részesek vagytok.
Phil.1.8 | Mert bizonyságom nékem az Isten melly igen szeretlek titeket mindnyájan a Krisztus Jézusnak szerelmében.
Phil.1.9 | És ezt is kérem, hogy a ti szerelmetek még jobban-jobban bővölködjék az esméretben és minden értelemben.
Phil.1.10 | Hogy megitélhessétek a mellyek külömböznek az igaztól, hogy legyetek tiszták és botlás nélkül való futással siethessetek mind a Krisztusnak napjáig.
Phil.1.11 | Teljesek lévén az igazságnak gyümölcseivel, mellyek a Jézus Krisztus által vagynak, az Isten dicsőségére és dicséretére.
Phil.1.12 | Tudtotokra akarom pedig néktek adni Atyámfiai, hogy az én rajtam esett dolgok az Evangyéliomnak előmenetelével lettek.
Phil.1.13 | Annyira, hogy az én fogságom a krisztusban hires legyen a császárnak.egész udvarában, egyebbütt is mindenütt.
Phil.1.14 | És némellyek az Úrban való Atyafiak közzűl, alkalmatosságot vévén az én fogságomból, nagyobb bátorsággal merjék az igét prédikálni.
Phil.1.15 | Némellyek pedig irigység és versengés által: némellyek pedig jó akaratból is prédikálják a Krisztust.
Phil.1.16 | A kik pedig versengésből prédikálták a Krisztust, nem tisztán, azt állitják, hogy az én fogságomban való nyomorúságomat megnevelik.
Phil.1.17 | Némellyek pedig szeretetből prédikálják a Krisztust, tudván azt, hogy én az Evangyéliomnak oltalmazására rendeltettem.
Phil.1.18 | Micsodát annakokáért? Akármi módon, akár képmutatás szerint, akár igaz szivvel, a Krisztus prédikáltatik és ezen örülök én most, ezután is ezen fogok örülni.
Phil.1.19 | Mert tudom hogy ez nékem idvességemre lészen a ti könyörgéstek által, és a Krisztus Jézus Lelkének szolgáltatása által.
Phil.1.20 | Az én figyelmetes várásom és reménységem szerint, hogy semmiben meg nem szégyenülök, hanem nagy bátorsággal, miképen mindenkor, azonképen most is felmagasztaltatik a Krisztus az én testemben, akár életemnek, akár halálomnak általa.
Phil.1.21 | Mert nékem mint életemben, mind halálomban nyereségem a Krisztus.
Phil.1.22 | Hogyha pedig szükséges legyen nékem e testben élnem, és mellyiket válasszam, nem tudom.
Phil.1.23 | Mert szorongattatom e kettő között, kivánván elköltözni, és lenni a Krisztussal: mert az mindennél jobb.
Phil.1.24 | De e testben megmaradnom szükségesb ti érettetek;
Phil.1.25 | És ezt bizodalommal tudom, hogy én megmaradok, és mindnyájan veletek együtt megmaradok, a ti gyarapodástokra és hiteteknek örömére.
Phil.1.26 | Hogy bővölködjék a ti dicsekedéstek a Krisztus Jézusban én felőlem, az én másodszor való jelen voltommal ti köztetek.
Phil.1.27 | Csakhogy viseljétek ugy magatokat a mint illik a Krisztus Evangyéliomához, hogy vagy oda menéndek, és látándlak titeket, vagy távol lejéndek, ezt halljam a ti dolgaitokm felől, hogy erősen állotok egy lélekben, és hogy egy akarattal viaskodtok az Evangyéliom hite által.
Phil.1.28 | És hogy semmiben meg nem félemlettetek az ellenségtől, melly azoknak veszedelmeknek, néktek pedig idvességteknek jelensége: Istentől vagyon pedig ez.
Phil.1.29 | Mert néktek ingyen adatott a Krisztusért, nem csak hogy hidjetek ő benne, hanem hogy szenvedjetek is ő érette.
Phil.1.30 | Ugyanazaon tusakodást szenvedvén, a minémüt láttatok én bennem, és most hallotok én felőlem.

Phil.2.1 | Ha annakokáért valami kersztyéni intésnek helye vagyon bennetek, ha a szeretetnek valami gyönyörűsége, ha a Szent Léleknek valami társasága, ha valami szivből való könyörületességek vagynak bennetek.
Phil.2.2 | Teljesitsétek bé az én örömömet, hogy egyenlő indulattal legyetek, egy szerelmetek legyen, egy értelemmel, és egy akarattal legyetek.
Phil.2.3 | Semmit ne cselekedjetek versengés vagy hijábavaló dicsőség által, hanem alázatosság által, minden mást nálánál jobbnak itéljen lennei.
Phil.2.4 | Ne nézze kiki mind az ő hasznait, hanem minden az egyebek hasznokat is nézze.
Phil.2.5 | Annakokáért azon indulat legyen bennetek, melly volt a Krisztus Jézusban is.
Phil.2.6 | Ki mikor Istennek formájában volna, nem állitá ragadmánynak lenni az ő Istennel való egyenlőségét.
Phil.2.7 | Hanem ő magát megüresité, szolgái formát vévén magára, hasonlatossá lett az emberekhez.
Phil.2.8 | És emberi ábrázatban találtatott mind ember, megalázta magát, engedelmes lett mind a halálig, még pedig a kersztfának haláláig.
Phil.2.9 | Annakokáért az Isten is őtet felmagasztalá és ajándékoza néki olly méltóságot, melly minden méltóság felett való méltóság.
Phil.2.10 | Hogy a Jézusnak nevére minden térd meghajoljon, mennyeieknek, földieknek és föld alatt valóknak térdek.
Phil.2.11 | És minden nyelv vallja, hogy a Jézus Krisztus Úr, az Atya Isten dicsőségére.
Phil.2.12 | Annakokáért Szerelmesim, miképen mindenkor engedtetek, nem úgy mint az én jelenlétemben csak, hanem most sokkal inkább az én távollétemben, félelemmel és rettegéssel vigyétek véghez a ti idvességteket.
Phil.2.13 | Mert az Isten az, a ki azt cselekeszi bennetek, mind hogy akarjátok, mind hogy véghez vigyétek, az ő ingyenvaló jó kedvéből.
Phil.2.14 | Mindeneket cselekedjetek zugolódások és versengések nélkül.
Phil.2.15 | Hogy legyetek feddhetetlenek és tiszták, Istennek fijai vádolás nélkül valók, e gonosz és elfordult nemzetség között; kik között fényletek mint a szövetnékek e világon.
Phil.2.16 | Kik az éltenek beszédével dicsekedtek: hogy dicsekedhessem a Krisztusnak napján, hogy én nem futottam hijába, és nem munkálkodtam hijába.
Phil.2.17 | Sőt inkább ha én megáldaztatom is, a ti hiteteknek ajándéka és égőáldozatja felett, örülök és örvendezek mindnyájan néktek.
Phil.2.18 | Azonképen pedig ti is örüljetek és örvendezzetek nékem.
Phil.2.19 | Reménylem pedig az Úr Jézusban, hogy én Timótheust rövid nap elküldöm hozzátok, hogy én is jobb szivvel legyek megértvén a ti állapototokat.
Phil.2.20 | Mer senki nincsen én velem, ki ollyan indulattal volna, ki ollyan szives szerint viselne gondot a ti dolgaitokról.
Phil.2.21 | Mert mindenek az ő magok hasznait keresik, nem azokat a mellyek a Krisztus jézéi.
Phil.2.22 | Tudjátok pedig az ő megprobáltatását, hogy miképen az atyával a fiú: a képen szolgált én velem az Evangyéliomnak prédikáltatásában.
Phil.2.23 | Ezt azért reménylem, hogy hozzátok bocsátom, mihelyt meglátándom az én dolgaimnak állapotjokat.
Phil.2.24 | Hiszem pedig az Úrban, hogy én is hamar hozzátok megyek.
Phil.2.25 | De szükségesnek itélem lenni, hogy Epafróditust az én atyámfiát, tisztbeli és vitézkedő társamat, ki néktek követetek, és ki nékem szolgáltatta azokat, a mellyek nélkül szükölködtem, ti hozzátok küldeném:
Phil.2.26 | Mivelhogy kivána vala titeket mindnyájan, és felette igen gyötrődik vala azért, mivelhogy hallottátok volna, hogy ő beteg volt volna.
Phil.2.27 | És bizony beteg volt közel halálra, de az Isten könyörült rajta; nem csak ő rajta pedig, hanem én rajtam is, hogy egyik bánatomra más bánatom ne lenne.
Phil.2.28 | Annakokáért annál örömestebben bocsátottam őtet. hogy mikor ismét látándjátok őtet, örüljetek, és én is inkább legyek bánat nélkül.
Phil.2.29 | Fogadjátok azért őtet az Úrban minden örömmel; és ez illyeneket megbecsüljétek.
Phil.2.30 | Mert a Krisztus dolgáért jutott vala halálra, nem gondolván életével, hogy az én hozzám való szolgálatotoknak fogyatkozását helyére állatná.

Phil.3.1 | Továbbá, Atyámfiai, örüljetek az Úrban. Ugyanazokat irni néktek én nem restellem, néktek pedig bátorságos.
Phil.3.2 | Távoztassátok el az ebeket, távoztassátok el a gonosz munkásokat, távoztassátok el a metszőket.
Phil.3.3 | Mert mi vagyunk a körülmetéltettek, kik lélekben szolgálunk az Istennek, és dicsekedünk a Krisztus Jézusban, s nem bizunk a testben.
Phil.3.4 | Jóllehet vagyon nékem mihez bizzam test szerint is. Ha valakinek láttatik lenni bizodalma a testben, nékem sokkal inkább.
Phil.3.5 | Körülmetéltettem nyolczad napon, az Izráelnem nemzetségéből való vagyok, Benjámin ágából való, Zsidókból való Zsidó, szerzet szerint pedig Farizeus.
Phil.3.6 | A mi néz az Istenhez való buzgóságra, háborgattam az Anyaszentegyházat: a mi a törvényben való igazságra néz, feddhetetlen voltam.
Phil.3.7 | De a mellyek nékem nyereségek valának, azokat a Krisztusért kárnak itélem lenni.
Phil.3.8 | Sőt annakfelette bizony mindeneket kárnak állitok lenni az én Uram Jézus Krisztus esméretének nagy voltáért: kiért mind ezektől magamat megfosztottam, és azokat ganéjnak állitom lenni, hogy a Krisztust megnyerjem.
Phil.3.9 | És találtassam ő benne, mivelhogy nincsen nékem igazságom, melly a törvényből volna, hanem melly a Krisztusban való hit által vagyon, azaz: Istentől való igazságom hit által.
Phil.3.10 | Hogy megesmérjem őtet, és az ő feltámadásának erejét, és az ő szenvedésiben való részesülésemet, mikor hasonlatos lészek az ő halálához.
Phil.3.11 | Ha valami módon juthatok a halottaknak feltámadásokra.
Phil.3.12 | Nem hogy immár elértem volna a czélt, avagy hogy immár tökéletes volnék: hanem igyekezem, hogyha elértem-é mellynek okáért is megfogattattam a Krisztus Jézustól.
Phil.3.13 | Atyámfiai, nem állitom hogy én a czélt még elértem volna.
Phil.3.14 | Egy dolog vagyon pedig: azokat, a mellyek hátam megett vagynak, elfelejtvén; azokra pedig igyekezvén, a mellyek elől vagynak, a czél felé futok, az Istennek a Krisztus Jézusban való mennyei hivatala jutalmának elvételére.
Phil.3.15 | Valakik annakokáért tökéletesek vagyunk, ilyen értelemben legyünk: hogyha valamit különben értetek, azt is az Isten megjelenti néktek.
Phil.3.16 | Mindazáltal a mire jutottunk, abban egy ragula szerint járjunk, és egy értelemben készünk.
Phil.3.17 | Legyetek mind egyetembe én követőim, Atyánfiai, és vegyétek eszetekbe azokat, a kik ugy járnak, a miképen mi néktek példa vagyunk.
Phil.3.18 | Mert sokan járnak másképen, kik felől gyakorta mondottam néktek, most pedig sirva is mondom, hogy a Krisztus keresztének ellenségei.
Phil.3.19 | Kiknek végek veszedelem, kiknek Istenek az ő hasok, és az ő dicséretek ő magoknak gyalázatjokra vagyon, kik a testiekben bölcsek.
Phil.3.20 | Mert mi mint mennyei polgárok vagyunk: honnét a megtartó Úr Jézus Krisztust is várjuk.
Phil.3.21 | Ki elváltoztatja a mi alázatos testünket, hogy hasonlatos legyen az ő dicsőült testéhez, amaz ő hatalmas ereje szerint, melly által mindeneket az ő birodalma alá is vethet.

Phil.4.1 | Annakokáért, szerelmes és kivánatos Atyámfiai, én örömem és én koronám, e képen álljatok az Úrban szerelmesim.
Phil.4.2 | Evódiát kérem, Sintikhét is kérem, hogy ugyanazon egyet értsenek az Úrban.
Phil.4.3 | Tégedet kérlek igaz társam, hogy légy segitségül ezeknek, ugymint kik az Evangyéliom olgában én velem együtt munkálódtak, Kelemennel is és a több segitőtársaimmal egybe, kiknek neveik vagynak az életnek könyvében.
Phil.4.4 | Örüljetek az Úrban mindenkor: ismét mondom, örüljetek.
Phil.4.5 | A te elméteknek mértékletessége nyilván legyen minden embereknél: Az Úr közel vagyon.
Phil.4.6 | Semmiről ne legyetek szorgalmatosok: hanem minden könyörgéstekben és imádságtokban hálaadással a ti kérésitek megjelenjenek Isten előtt.
Phil.4.7 | És az Istennek békessége, melly minden értelemnek felette vagyon, erősségül lészen a ti sziveteknek és a ti elméteknek a Krisztus Jézusban.
Phil.4.8 | Továbbá Atyánfiai, a mellyek igazak, a mellyek tisztességesek, a mellyek igaz cselekedetek, a mellyek tiszták, a mellyek szerelmetesek, a mellyek jó hirűek, és ha mi jóság, és ha valami dicséret, azokról gondolkodjatok.
Phil.4.9 | Mellyeket tanultatok is, vettetek is, hallottatok is, láttatok is én bennem, azokat cselekedjétek, és a békességnek Istene lészen veletek.
Phil.4.10 | Feletteigen örültem pedig az Úrban, hogy immár valaha megujultatok az én felőlen való gondviseléstekben; melly dolgo felől jóllehet szorgalmatosok valátok, de alkalmatosságotok nem vala.
Phil.4.11 | Nem hogy az én szükölködésemre nézva szólnék: mert én megtanultam, hogy a mellyekben vagyok, azokkal meg kell elégednem.
Phil.4.12 | Tudok pedig megaláztatni, tudok bővölködni is: mindenütt és mindenekben megtanittattam, mind a bővölködésre, mind a szűkölködésre.
Phil.4.13 | Mindent cselekedhettem a Krisztus által, ki engemet megerősit.
Phil.4.14 | Mindazáltal jól tettétek, hogy az én nyomorúságimban részesekké tettétek magatokat.
Phil.4.15 | Tudjátok pedig ti is Filippibeliek, hogy mikor az Evangyéliom prédikáltatásának kezdetiben Maczedóniából kimennék, egy Gyülekezet is nem egyeült velem az adásnak és vevésnek dolgában, hanem csak ti.
Phil.4.16 | Mert Thessalónikában is mikor volnék egyszer is másszor is, a mi nélkül szükölködtem, nékem küldöttetek.
Phil.4.17 | Nem hogy ajándékot kivánnék, hanem kivánok bővölködő gyümölcsöt a ti hasznotokra.
Phil.4.18 | Elvettem pedig mindeneket, és bővölködtem; bételtem, minekutánan Epafróditustól elvettem a mellyeket küldöttetek, drágalátos illatnak szagát, Istennek kedves és kellemetes áldozatot.
Phil.4.19 | Az én Istenem pedig megteljesiti néktek valami nélkül szükölködtök, az ő gazdagsága szerint dicsőségesen a Krisztus Jézusban.
Phil.4.20 | Az Istennek pedig és a mi Atyánknak dicsőség, mind örökkön örökké, Ámen!
Phil.4.21 | Köszuöntsétek mind a Szenteket a Krisztus Jézusban. Köszöntenek titeket az Atyafiak, a kik velem vagynak.
Phil.4.22 | Köszöntenek titeket minden Szentek; mindenek felette pedig, a kik a Császár udvarából valók.
Phil.4.23 | A mi Urunk Jézus Krisztusnak Krisztusnak kegyelme legyen mindnyájan veletek, Ámen! /// E levél iratott Rómából Epafróditus által.///
