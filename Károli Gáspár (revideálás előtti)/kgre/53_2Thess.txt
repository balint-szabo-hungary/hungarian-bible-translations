2Thess.1.1 | Pál és Silvánus és Timótheus, a Thessalónikabeli Gyülekezetnek, az Istenben a mi Atyánkban, és az Úr Jézus Krisztusban:
2Thess.1.2 | Kegyelem néktek és békesség az Istentől a mi Atyánktól, és az Úr Jézus Krisztustól.
2Thess.1.3 | Tartózunk háláadással Istennek mindenkor ti érettetek, Atyámfiai, a miképen méltó, hogy felette igen nevekedik a ti hitetek, és bővölködik mindeniteknek egymáshoz való szerelme.
2Thess.1.4 | Annyira, hogy mi magunk dicsekedjünk felőletek, az Istennek Gyülekezetei előtt a ti békességestüréstek és hitetek felől, minden ti üldöztetésitekben, és háboruságitokban, mellyeket szenvedtek.
2Thess.1.5 | Az Isten igaz itéletének bizonyságára, hogy méltóknak itéltessetek, az Istennek országára, mellyért szenvedtek is.
2Thess.1.6 | Mert igaz dolog ez az Isten előtt, hogy viszont fizessen azoknak, a kik titeket nyomorgatnak, nyomorúsággal.
2Thess.1.7 | Néktek pedig, kik nyomorgattattok, nyugodalommal mi velünk egyetembe, mikor megjelenik az Úr Jézus az égből, az ő hatalmasságának Angyalival.
2Thess.1.8 | Tűznek lángjában, ki bosszút áll azokon, kik az Istent nem esmérik, és nem engednek, a mi Urunk Jézus Krisztus Evangyéliomának.
2Thess.1.9 | Kik megbüntettetnek örök veszedelemmel az Úrnak orczájától, és az ő hatalmas dicsőségétől.
2Thess.1.10 | Mikor eljövénd, hogy megdicsőittessék az ő szenteiben, és csudálatos legyen minden hivekben, (mivelhogy a mi tanúbizonyságunkan hitele volt ti köztetek) ama napon.
2Thess.1.11 | Minekokáért is könyörgünk mindenkor ti érettetek, hogy méltóztasson titeket ez hivatallal a mi Istenünk, és bétöltse az ő jóvoltának minden jóakaratját, és a hitnek cselekedeit az ő ereje által.
2Thess.1.12 | Hogy dicsőittessék a mi Urunk Jézus Krisztusnak neve ti bennetek, és ti is ő benne, a mi Istenünknek és az Úr Jézus Krisztusnak kegyelméből.

2Thess.2.1 | Kérünk pedig titeket, Atyámfiai a mi Urunk Jézus Krisztusnak eljövetelére, és a mi ő hozzá való egybegyüjtetésünkre.
2Thess.2.2 | Hogy hamar a ti értelmektől ki ne álljatok, se pedig meg ne háborittassatok, se lélek által, se beszéd által, se levél által, ugymint mi tőlünk irattatott levél által, mintha a Krisztusnak ama napja közel volna.
2Thess.2.3 | Senki titeket valami módon meg ne csaljon: mert nem jő el az Úrnak napja addig, mignem meglészen először a hittől való szakadás, és mig meg nem jelentetik ama bűnös ember, a veszedelmenek ama fija.
2Thess.2.4 | Ki magát ellene veti és felemeli mind az ellen, valami mondatik Istennek, vagy Isten gyanánt tiszteltetik: úgyannyira, hogy az Isten templomában, mint Isten úgy üljön Isten gyanánt tartván magát.
2Thess.2.5 | Avagy nem emlékeztek é meg róla, hogy még mikor ti köztetek volnék, ezt megmondottam néktek?
2Thess.2.6 | Most pedig micsoda tartóztatja őtet, tudjátok hogy az megjelentessék az ő idejében.
2Thess.2.7 | Mert immár az álnokságnak titka cselekeszik, csak hogy a ki most annak ellene áll, mind addig ellene áll, mig az eltöröltetik.
2Thess.2.8 | És akkor megjelentetik az Isten törvényének amaz ellensége, kit az Úr megemészt az ő szájának Lelkével, és az ő dicsőséges eljövetele által eltöröl.
2Thess.2.9 | Azt mondom hogy eltörli, a kinek eljövetele vagyon a Sátánnak hatalmas ereje által, minden hatalommal, és jelekkel, és hazug csudatételekkel.
2Thess.2.10 | És a hamisságnak minden álnokságával azokban, a kik elvesznek: mivelhogy az igazságnak szerelmét nem vették bé az ő idvességekre;
2Thess.2.11 | És azért bocsátja az Isten reájok a tévelygésnek erejét, hogy hidjenek a hazugságnak.
2Thess.2.12 | Hogy kárhoztattassanak mind azok, kik nem hittek az igazságnak, hanem engedtek a hamisságnak.
2Thess.2.13 | Mi pedig tartozunk hálákat adni mindenkor ti érettetek az Istennek, Atyámfiai, kik az Úrnak szerelmében vagytok, hogy választott titeket Isten öröktől fogva az idvességre a Szent Léleknek szentelésében, és az igazságnak hitében.
2Thess.2.14 | Mellyre hivott titeket a mi Evangyéliomunk által, a mi Urunk Jézus Krisztus dicsőségének elvételére.
2Thess.2.15 | Annakokáért, Atyámfiai, legyetek állhatatosok, és tartsátok meg a néktek adatott tudományt, mellyre taníttattatok vagy beszéd által, vagy a mi Levelünk által.
2Thess.2.16 | A mi Urunk Jézus Krisztus pedig, és az Isten s a mi Atyánk, ki szeretett mindket, és adott örök vigasztalást, és jó reménységet kegyelméből;
2Thess.2.17 | Vigasztalja meg a ti sziveteket, és erősitsen meg titeket minden beszédben és jócselekedetben.

2Thess.3.1 | Végezetre imádkozzatok Atyámfiai mi érettünk, hogy az Úrnak beszéde folyjon és dicsőitessék, miképen ti köztettek is.
2Thess.3.2 | És hogy menekedjünk meg az alkalmatlan és gonosz emberektől: mert nem mindenekké a hit.
2Thess.3.3 | De hiv az Úr, ki megerősit titeket, és megőriz minden gonosztól.
2Thess.3.4 | Vagyon pedig bizodalmunk az Úrban ti felőletek, hogy ti, a mellyeket hagyunk néktek, azokat cselekeszitek most, és ennekutánna is fogjátok cselekedni.
2Thess.3.5 | Az Úr pedig igazgassa a ti sziveteket az Istennek szerelmére, és a Krisztusnak békességgel való elvárására.
2Thess.3.6 | Hagyjuk meeg néktek, Atyámfiai, a mi Urunk Jézus Krisztus neve által, hogy megvonjátok magatokat minden atyafiútól, a ki rendetlenűl viseli magát, és nem a tanított tudomány szerint, mellyet vett mi tőlünk.
2Thess.3.7 | Mert ti magatok tudjátok, mimódon kelljen minket követnetek: mert nem rendetlenűl viseltük magunkat ti köztetek.
2Thess.3.8 | Sem pedig senkinek kenyerét ingyen nem ettük; hanem fáradsággal és nyomorúsággal, éjjel és nappal munkálkodván, hogy senkit közzűletek meg ne terhelnénk.
2Thess.3.9 | Nem hogy nékünk az nem volna szabad, hanem hogy magunkat például adnánk néktek, hogy minket követnétek.
2Thess.3.10 | Mert mikor köztetek volnánk is, ezt mondjuk vala néktek; Hogy ha valaki nem akar munkálódni, ne is egyék.
2Thess.3.11 | Mert halljuk, hogy némellyek ti köztetek rendetlenűl járnak, kik semmi dolgot nem tésznek, hanem nyughatatlanul cselekesznek.
2Thess.3.12 | Azoknak pedig a kik e félék, hagyjuk, és kérjük őket a mi Urunk Jézus Krisztusra, hogy csendességgel munkálódván, az ő tulajdon kenyereket egyék.
2Thess.3.13 | Ti pedig Atyámfiai, meg ne restüljetek a jótéteményben.
2Thess.3.14 | Hogyha valaki nem enged a mi Levelünk által való beszédünknek, azt megjegyezzétek: és azzal ne társalkodjatok, hogy megszégyenüljön.
2Thess.3.15 | De ne tartsátok mint ellenségteket, hanem intsétek mint atyátokfiát.
2Thess.3.16 | A békességnek Ura pedig adjon néktek örök békességet minden helyen. Az Úr legyen mindnyájan ti veletek.
2Thess.3.17 | Köszönetet irok az én tulajdon kezemmel, én Pál, melly minden én Levelemnek jele: azonképen irom ide is.
2Thess.3.18 | A mi Urunk Jézus Krisztusnak kegyelme legyen mindnyájan veletek. Ámen. ///Ez II. Levél a Thessalónikabeliekhez küldetett Athenéből.///
