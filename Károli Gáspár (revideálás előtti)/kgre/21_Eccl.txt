Eccl.1.1 | Salamon Prédikatornak a Dávid fijának, Jérusálembeli Királynak beszédei:
Eccl.1.2 | Felette nagy hijábavalóság, azt mondja a Prédikátor; felette nagy hijábavalóság: ezek mindenek hijábavalóság;
Eccl.1.3 | Micsoda haszna vagyon az embernek minden ő munkájában, mellyel munkálkodik a nap alatt?
Eccl.1.4 | Egyik nemzetség elmegyen, és a másik eljő; jóllehet a föld mind örökké megmarad.
Eccl.1.5 | És a nap feltámadván, minekutánna elnyugodt a nap: ismét az ő helyére siet a hol ő feltámadhasson:
Eccl.1.6 | Siet délre, és általmegyen észak felé; az ő elforgásával körüljárván siet az ég, és hogy az ő kerengése szerint visszatérhessen az ég.
Eccl.1.7 | Minden folyóvizek sietnek a tengerbe: mindazáltal a tenger mégis meg nem telik: akármicsoda helyre a folyó vizek siessenek, ugyanazon helyre visszamennek goyrsasággal.
Eccl.1.8 | Egyenként ezek a dolgok mint fáradoznak, senki nem mondhatná meg; nem elégednék meg a szem látván, sem bé nem teljesednék a fül hallással.
Eccl.1.9 | A mi volt, ugyanazon a mi ezután is lészen, és a mi most lészen, ugyanazon a mi ennekutánna i lészen; és semmi nincsen új dolgog a nap alatt.
Eccl.1.10 | Vagyon valami, a miről mondják: Nézhetsze ezt, uj ez; melly immár sok száz esztendővel volt mi előttünk.
Eccl.1.11 | Nincsen emlékeze az előbbiekről; azonképen az utolsó dolgokról is, mellyek jövendők, nem lészen emlékezet azoknál, kik ezután lésznek.
Eccl.1.12 | Én Prédikátor, mikor volnék Királya Izráelnek Jérusálemben.
Eccl.1.13 | Adván az én elmémet mind azoknak vizsgálására és bölcsen való tudakozására, mellyek lésznek az egek alatt, (ez a gonosz hijábavaló foglalatosság, mellyet adott Isten az emberek fijainak, hogy foglalják magokat abban.)
Eccl.1.14 | Láttam minden dolgokat, mellyek lésznek a nap alatt, hogy ímé, mind ezek csak hijábavalóság, és a léleknek gyötrelme!
Eccl.1.15 | Az egyetlen meg nem egyenesíttethetik, és a fogyatkozás meg nem számláltathatik.
Eccl.1.16 | Szóltam én az én elmémmel, mondván; Ímé én naggyá lettem, és nyertem bölcseséget mind azok felett, a kik fők voltak én előttem Jérusálemben, és az én elmém tanult sok bölcseséget és tudományt!
Eccl.1.17 | Adtam annakfelette az én elmémet a bölcseségnek tudására, és minden esztentelenségnek és bolondságnak megtudására; de megesmérém ezt is lenni a lélek nyomorúságának!

Eccl.2.1 | Annakutánna, mivelhogy a bölcseségnek sokaságában sok búsulás vagyon, és valaki öregbíti a bölcseséget, öregbíti a gyötrelmet:
Eccl.2.2 | Mondék én az én szívemben: No megpróbállak téged a vígan való lakásban, hogy meglássam, micsoda jó vagyon abban; de ímé az is hijábavalóság!
Eccl.2.3 | A nevetésről azt mondom: Hogy bolondhoz illik az! a vígasságról pedig: mit használ az?
Eccl.2.4 | Elvégezém az én szívemben, hogy magamat adnám boritalra (még mikor a bölcseséget követném, és elővenném ezt a bolondságot,) mígnem meglátnám, hogyha az emberek fijainak e volna jó, mellyet kellene cselekedniek az ég alatt, az ő életek napjainak számok szerint.
Eccl.2.5 | Felette igen nagy dolgokat cselekedtem; építék magamnak házakat; ülteték magamnak szhőlőket.
Eccl.2.6 | Csinálék magamnak kerteket, és almáskerteket, mellyekben ülteték mindenféle gyümölcstermő fákat;
Eccl.2.7 | Csinálék magamnak halastókat, hogy azokból öntöznéma gyümölcstermő fáknak erdejét.
Eccl.2.8 | Szerzék szolgákat és szolgálókat: házamnál nevelkedett szolgám is sokak voltak nékem; öreg és apró barmoknak nyájaival is többet bírtam mind azoknál, kik voltak én előttem Jérusálemben:
Eccl.2.9 | Gyüjték magamnak ezüstöt aranyat is, Királyok és tartományok örökségét: szerzék magamnak éneklő férjfiakat és éneklő asszonyokat, és az emberek fijainak gyönyörűségit, mindenféle vígasságtevő szerszámokat:
Eccl.2.10 | És naggyá levék és megnevekedém minden Királyok felett, kik előttem voltak Jérusálemben, az én bölcseségem is helyén volt.
Eccl.2.11 | Valamit kívánnak vala az én szemeim: meg nem fogtam azoktól azokat, meg sem tartóztattam az én szívemet semmi vígasságtól, hanem az én szívem örvendezett minden én munkámmal gyüjtött jókban: mivelhogy e volt az én részem minden én munkáimból.
Eccl.2.12 | Tekinték minden dolgaimra, mellyeket cselekedtek vala az én kezeim, és az én munkámra, mellyet szorgalmatossággal szereztem vala: ímé pedig ezek mind hijábavalóság és a léleknek gyötrelme, el annyira, hogy nincsen annak semmi haszna a nap alatt!
Eccl.2.13 | Azért fordítám magamat én, hogy megkísérteném a bölcseséget, és minden bolondságot és esztelenséget (mert valyon kicsoda olly ember, ki a Királyt követhetné azoknak megtudásokban, a mellyeket egyebek cselekedtek?)
Eccl.2.14 | Noha látám és hasznosbnak lenni a bölcseséget a bolondságnál, miképen hasznosb a világosság a setétségnél;
Eccl.2.15 | A bölcset lenni ollyannak, mint a kinek szemei vagynak a fejében; a bolondot pedig setétben járni; de megesmérém én, hogy ugyanazon egy végek lészen mind ezeknek.
Eccl.2.16 | Annakokáért mondám az én elmémben: A bolondnak állapotja szerint lészen az én állapotom is, miért bölcselkedném tehát én is feljebb? és mondék az én elmémben: Ez is hijábavalóság!
Eccl.2.17 | Mert nem lészen emlékezete sem a bölcsnek, sem a bolondnak mind örökké; mivelhogy a mellyek immár vagynak, azok a következendő időkben mind elfelejtetnek: és miképen meghal a bölcs, azonképen meghal a bolond is.
Eccl.2.18 | Azokáért gyűlöltem az életet; mert gonosznak láttaték nékem a dolog, a melly lészen a nap alatt: mert mind ez hijábavalóság, és a léleknek gyötrelme!
Eccl.2.19 | Gyűlöltem én minden munkámat is, mellyet én munkálkodom a nap alatt; mivelhogy elhagyom azt olly embernek, ki én utánnam fog élni;
Eccl.2.20 | És ki tudja ha bölcs lészen é vagy bolond, a ki uralkodándik minden én munkámon, a mellet cselekedéndek, és a mellyet bölcsen szerzéndek, a nap alatt? Ez is hijábavalóság!
Eccl.2.21 | Annakokáért elfordítám magamat, megfogván reménységtől az én elmémet minden munkám felől, mellyel munkálódtam a nap alatt;
Eccl.2.22 | Mert vagyon olly ember, kinek munkája elvégeztetett bölcseséggel, tudománnyal, és igazsággal; olly embernek adja pedig azt örökségűl, a ki abban semmit nem munkálódott: Ez is hijábavalóság, és nagy gonosz!
Eccl.2.23 | Mert micsoda marad meg annak az embernek minden ő munkájából, és elméjének nyughatatlan fáradozásából, mellyel ő munkálkodott a nap alatt?
Eccl.2.24 | Holott annak minden napjaiban voltak bánatok és búsulás az ő foglalatosságiban, még éjjel is nem nyugodt az ő elméje. Ez is hijábavalóság!
Eccl.2.25 | Nincsen csak e jó is az embernek hatalmában; hogy egyék, igyék és azt cselekedje, hogy az ő elméje lakozzék gyönyörűséggel az ő munkájából; ezt is láttam én az Istennek kezétől lenni.
Eccl.2.26 | (Mert én nálamnál feljebb ki éhetne azzal? kicsoda élhetne nálamnál nagyobb gyönyörűségre?)
Eccl.2.27 | Met az embernek, a ki jónak láttatik az ő szeme előtt, ád Isten bölcseséget és tudományt örömmel; a bűnösnek pedig ád foglalatosságot az egybegyüjtésre és az egybehordásra, hogy adja annak, a ki jónak tetszik előtte. Az is hijábavalóság, és az elmének gyötrelme!

Eccl.3.1 | Minden dolognak rendelt ideje vagyon, és ideje vagyon az ég alatt minden akaratnak:
Eccl.3.2 | Ideje vagyon a születésnek és ideje a meghalásnak; ideje az ültetésnek, ideje annak kiszaggatásának a mi ültettetett.
Eccl.3.3 | Ideje vagyon a megölésnek és ideje a meggyógyításnak; Ideje vagyon a rontásnak, és ideje az építésnek.
Eccl.3.4 | Ideje vagyon a sírásnak, és ideje a nevetésnek: ideje vagyon a jajgatásnak és ideje a szökésnek.
Eccl.3.5 | Ideje vagyon a köveknek elhányattatásoknak, és ideje a köveknek egybegyüjtéseknek: Ideje az ölelgetésnek, és ideje az ölelgetéstől való eltávozásnak.
Eccl.3.6 | Ideje vagyon a keresésnek, és ideje a vesztésnek; ideje a megtartásnak és ideje az elvetésnek.
Eccl.3.7 | Ideje vagyon a szaggatásnak, és ideje az egybevarrásnak: ideje vagyon a hallgatásnak és ideje a szólásnak.
Eccl.3.8 | Ideje vagyon a szeretésnek, és ideje a gyülölségnek; ideje a hadakozásnak és ideje a békességnek.
Eccl.3.9 | Micsoda haszna vagyon a munkásnak abban, a miben ő munkálkodik?
Eccl.3.10 | Láttam ezt lenne foglalatosságnak, mellyet adott Isten az emberek fijainak, hogy foglalnák magokat abban:
Eccl.3.11 | Hogy az Isten mindent szépen renddel az ő idejében, míg e világ fennáll is, ád az emberek elméjekbe, (attól megválva, mellyet az ember meg nem foghat elméjével) olly dolgot, mellyet az Isten cselekeszik kezdettől fogva mind végig.
Eccl.3.12 | Megesmértem, hogy nincsen ahz ő hatalmokban a jó; hanem hogy örvendezzen kiki, és hogy jót cselekedjen az ő életében:
Eccl.3.13 | Sőt inkább hogy az ember eszik, és iszik, és él az ő egész munkájából, az mind Istennek ajándéka.
Eccl.3.14 | Tudom, hogy valamit Isten cselekeszik, az lészen örökké, ahoz semmi nem adattathatik, és abból semmi el nem vétettethetik: és az Isten ezt míveli e végre, hogy az emberek az ő orczáját rettegjék:
Eccl.3.15 | A mi volt, most is vagyon, és a mi következik, immár megvolt, és az isten forgatja az egymás után következendő dolgokat.
Eccl.3.16 | Láttam annakfelette a nap alatt hogy az itéletnek helyén hamisság, és az igazságnak helyén latorság volt;
Eccl.3.17 | És mondék magamban: az igazat és a hamisat megítli az Isten; mert jóllehet minden ember akaratjának ideje vagyon: de a ki mind e dolgokat igazgatja, ő is jelen vagyon.
Eccl.3.18 | Így szólék azért magamban emberi okosság szerint, minekutánna azokat megesmértette volna velem az Isten, és látnám, hogy ezek az oktalan állathoz hasonlók:
Eccl.3.19 | Az emberek fijainak végek hasonlatos az oktalan állatnak végéhez, és egyenlő végek vagyon azoknak; a mint meghal egyik ugy meghal a másik is, és ugyanazon eg lélek vagyon azokban; annakokáért az embernek nagyobb méltósága nincsen az oktalan állatoknál, hanem hogy mind ezek hijábavalóságok.
Eccl.3.20 | Ezek közzűl mindenik ugyanazon egy helyre megyen; mindenik a porból való, és mindenik porrá lészen.
Eccl.3.21 | Valyon kicsoda vette eszébe az ember lelkét, hogy felment volna; és az oktalan állat lelkét, hogy a föld alá ment volna?
Eccl.3.22 | Azokáért nékem láttatik vala, hogy semmi nem volt jobb, mint hogy az ember örvendezne az ő dolgaiban, mivelhogy csak e volna az ő része e világban: mert ki cselekeszi vele, hogy megtudja mi következik ő utánna?

Eccl.4.1 | Viszontag mikor én látnám mind azokat, a kik a nap alatt nyomorgattatnak; mert ímé nyilván vagyon azoknak, a kik nyomorgattatnak, könyhullatások; a kiknek semmi vigasztalójok nincsen, avagy az ő ket nyomorgatóknak kezekből megszabadulásra való erejek; és a kik minden vigasztalótól megfosztattak.
Eccl.4.2 | Dicsérem vala én először a megholtakat, a kik már megholtak volna, az élőknek felette, a kik még élnének!
Eccl.4.3 | De azután e kettőnél jobbnak láttatik vala az, a ki még nem volt, a ki meg nem kisértette azt a gonoszságot, melly a nap alatt lészen;
Eccl.4.4 | Mert látom vala én, hogy annak minden dolgáért, és minden igazságos cselekedeiért az emberre irigykedik az ő felebarátja: annakokáért ez is hijábavalóság, és lélek fájdalom!
Eccl.4.5 | A bolond egybekapcsolja az ő kezeit, és megemészti az ő testét.
Eccl.4.6 | Azt gondolván, hogy jobb egy teljes marok nyugalommal, hogynem mint mind a két maroknak teljessége nagy munkával és lelki fájdalommal.
Eccl.4.7 | Viszontag láték a nap alatt más hijábavalóságot;
Eccl.4.8 | Vagyon ollyan ember, kihez hasonlatos nincsen, kinek sem fia, sem attyafia nincs: mindazáltal nincsen vége minden ő fáradságának, és az ő szeme is meg nem elégszik gazdagsággal, hogy azt mondaná: valyon kinek munkálkodom, hogy az én lelkemet minden jótól megfosztom? Ez is hijábavalóság, és gonosz foglalatosság!
Eccl.4.9 | Sokkal jobban vagyon dolga a kettőnek, hogynem az egynek: mert azoknak jó jutalmok vagyon az ő munkájokból;
Eccl.4.10 | Mert ha elesnek is, az egyik felemeli az ő társát: Jaj pedig az egyedülvalónak ha elesik; mert nincsen ki felemelje őtet.
Eccl.4.11 | Hogyha együtt feküszik is a kettő, megmelegszenek; az egyedülvaló pedig mimódon melegedhetik meg?
Eccl.4.12 | Ha a másiknál erősebb lészen is valaki, ketten ellen állhatnak annak; és a hármas kötél nem hamar szakad el.
Eccl.4.13 | Jobb a szükölködő de bölcs gyermek a vén bolond Királynál, a ki nem szenvedi el az intést többé:
Eccl.4.14 | Mert amaz a fogságból is uralkodásra megyen, holott ez az ő uralkodásában is szegénységben születtessék.
Eccl.4.15 | Láttam hogy a nap alatt járó minden élők adták magokat a második gyermekhez; a ki amannak helyette uralkodandó vala:
Eccl.4.16 | És hogy semmi népnek nincsen vége, mind annak, melly volt ő előttök: és hogy még az utánnok valók is semmi Fejedelmeknek nem örvendeztek: Ez is nagy hijábavalóság és lelki gyötrelem!

Eccl.5.1 | Őrizd meg mindkét lábaidat, mikor az Istennek házához mégy, hogy hajlandó légy a hallgatásra inkább, hogynem mint a bolondoknak módjok szerint az áldozatra; mert ezek nem tudják, hogy gonoszt cselekesznek.
Eccl.5.2 | Ne gyorsalkodjál a te száddal, és a te elméd ne siessen valamit szólni Isten előtt: mert az Isten mennyekben vagyon, te pedig e földön, azért a te beszéded kevés legyen;
Eccl.5.3 | Mert miképen hogy álom szokott következni a sok foglalatosságból: azonképen a sok beszédből bolond beszéd.
Eccl.5.4 | Mikor Istennek fogadást tész, ne halogassad annak megadását; mert nem gyönyörködik a bolondokban. A mit azért fogadsz megteljesítsed!
Eccl.5.5 | Jobb hogy ne fogadj, hogy nem mint fogadj, és ne teljesítsd bé.
Eccl.5.6 | Ne engedjed e szádnak, hogy bűnre kötelezzen tégedet; és ne mondjad amaz Angyal előtt, hogy tévelygésedből lett: hogy az Isten a te beszéded miatt fel nem háborodjék és el ne veszesse a te kezeidnek munkájokat;
Eccl.5.7 | Mert mint a sok álomban hijábavalóságok vagynak: azonképen a sok beszédben; hanem az Istent féljed.
Eccl.5.8 | Ha a szegényeknek nyomoríttatását, és a törvénynek s az igazságnak elfordítatását látándod a tartományban: ne csudálkozzál ez akaraton: mert a Magasságos, ki a magasságosnál feljebb való, látja azt; sőt a Magasságos mind ezeknek felette vagyon.
Eccl.5.9 | A földnek termése mindeneknek hasznos: a Királynak is használ a jól mívelt mezőnek gyümölcse.
Eccl.5.10 | A ki szereti a pénzt, nem telik bé az pénzzel, és a ki szereti a sokságot, nem elegeszik meg jövedelemmel. Ez is hijábavalóság.
Eccl.5.11 | Mikor megszaporodik ez illyen jó; megszaporodnak annak megemésztői is; mi hasza vagyon azért annak urának abban, hanem hogy csak reá néz szemeivel?
Eccl.5.12 | Édes az álom a szolgának, akár sokat, akár keveset egyék; a gazdagnak pedig gazdagsága nem hágy néki aludni.
Eccl.5.13 | Vagyon gonosz nyavalya, mellyet láttam a nap alatt: tudniillik az ő urának veszedelmére tartatott gazdagság.
Eccl.5.14 | Vagy mikor a gazdagság elvesz, gonosz dologban való foglalatosság miatt; annyira, hogy az ő fijának, a kit nemzett, semmi ne legen kezénél.
Eccl.5.15 | A mint kijött az ő annyának méhéből, mezítelen megyen ismét el, a mint jött vala: és semmit nem veszen el az ő marhájában, mellyet kezében elvinne.
Eccl.5.16 | Annakokáért ez is gonosz nyavalya, hogy a mint jött, a képen megyen el. Mi haszna vagyon néki abban, hogy a szélnek munkálkodott?
Eccl.5.17 | És hogy az ő teljes életében a seetétben evett, sokszori haraggal, keserűséggel, és nagy búsulással?
Eccl.5.18 | Ez azért a jó, mellyet én láttam, hogy szép dolog enni és inni, és élni az ő munkájából, mellyel fárasztotta magát a nap alatt, az ő élete napjainak számok szerint, mellyeket adott néki az Isten; mert csak ez az ő része.
Eccl.5.19 | És hogy a melly embernek adott Isten gazdagságot és jószágot, és a kinek megengedte, hogy egyék abból és az ő részét elvegye, és örvendezzen az ő munkájának; ez az Istennek ajándéka!
Eccl.5.20 | Hogyha nem sokat adott az Isten, mindazáltal emlékezzék meg az ő élete napjaiban arról, hogy az ő szivének örömét az Isten kedveli.

Eccl.6.1 | Vagyon egy gonosz, mellyet láttam a nap alatt, és az emberek között gyakorta vagyon:
Eccl.6.2 | Mikor valakinek az Isten ád gazdagságot, jószágot, tisztességet, és ki semmi nélkűl nem szűkölködik, valamiben gyönyörködhetnék az ő elméje, és az Isten nem engedi annak, hogy éljen azzal, hanem más él azzal: e nagy hijábavalóság és gonosz nyavalya!
Eccl.6.3 | Bátor szüljön valaki száz gyermekeket, és sok esztendeig éljen, jóllehet az ő esztendeinek napjai sokak: mindazáltal ha az ő lelke azzal a jóval meg nem elégeszik, és nem lészen temetése néki: azt mondom, hogy jobb annál az idétlen gyermek:
Eccl.6.4 | Mert hijábavalóságban jött, setétségben jár, és setétséggel fedeztetik bé annak neve.
Eccl.6.5 | Ímé ez a napot is nem látta, és nem kisértette; türhetőbb ennek állapotja, hogynem amannak.
Eccl.6.6 | Hogyha kétezer esztendőt élne is, és a jóval nem él: avagy nem ugyanazon egy helyre mennek é mind ezek?
Eccl.6.7 | Ha az embernek minden munkája jó szerencsés lészen is: mindazáltal az ő kivánsága bé nem telik.
Eccl.6.8 | Mert mivel külömböz a bölcs a bolondtól? és a gazdag a szegénytől, míg az élők között járnak?
Eccl.6.9 | Jobb, mondhatnád, a mit ember szemmel lát, hogynem mint az ő kivánságának követése: ez is hijábavalóság és a léleknek keserűsége!
Eccl.6.10 | Valamint vagyon, immár rajta vagyon az emberen az emberi nevezet, és bizonyos dolgog, hogy ő ember, és hogy nem vetekedhetik azzal, a ki hatalmasb ő nálánál.
Eccl.6.11 | Ha a jószág sok, a hijábavalóság is sok; és mi haszna vagyon az embernek abban?
Eccl.6.12 | Mert kicsoda tudhatja mi legyen embernek jó e világon, az ő hijábavaló élete napjainak számok szerint, mellyekben mintegy árnyékon által megyen? kicsoda az, a ki megmondhatná az embernek a nap alatt, a mi következik ő reá ezután?

Eccl.7.1 | Jobb embernek a jó hír a drága kenetnél; de a halálnak napja jobb az ő születésének napjánál.
Eccl.7.2 | Jobb a siralmas házhoz menni, hogynem a lakodalomnak házához; mivelhogy minden embernek vége vagyon, és az élő ember megemlékezik arról.
Eccl.7.3 | Jobb a szomorúság a nevetésnél; mert az orczának szomorúsága által jobbá lészen az embernek lelke.
Eccl.7.4 | A bölcs embernek elméjek a síralmas házban vayon, a bolondoknak pedig elméjek a vígasságnak házában.
Eccl.7.5 | Sokkal jobb a bölcs embernek dorgálását hallani, hogynem valaki hallja a bolondoknak énekléseket;
Eccl.7.6 | Mert ollyan a bolondnak nevetése, mint a tövisnek ropogása a fazék alatt: Ez is hijábavalóság!
Eccl.7.7 | A nyomorúság mivelhogy megháborítja a bölcs embert is, és annak szívének erejét elveszti az ajándék.
Eccl.7.8 | Jobb akármi dolognak vége annak kezdetinél: jobb a tűrő, hogynem a kevély.
Eccl.7.9 | Ne légy hirtelen a haragra: mert a harag a bolondok kebelekben nyugoszik.
Eccl.7.10 | Ne mondjad ezt: Micsoda az oka, hogy a régi napok jobbak voltak ezeknél? mert nem bölcseségből származik ez illyen kérdés.
Eccl.7.11 | Jó a bölcseség az örökséggel és előmentelekre vagyon az embereknek, kik a napot látják;
Eccl.7.12 | Mert a bölcseségnek árnyéka alatt, és a gazdagságnak árnyéka alatt nyugoszik az ember! de a bölcseségnek tudománya becsületesb, melly életet ád az ő urainak.
Eccl.7.13 | Tekintsd meg az Istennek cselekedetit; mert kicsoda állíthatja helyére azt a mit ő elront?
Eccl.7.14 | A jó szerencsének idején élj a jóval: a gonosz szerencsének pedig idejére vigyázz; mert ezt az Isten amannak ellenébe helyheztette, annyira, hogy az ember semmit abban eszébe nem vehet, a mi reá következik.
Eccl.7.15 | Mind ezeket láttam az én hijábavalóságomnak napjain, hogy vagyon olly igaz, ki az ő igazságában elvesz; és vagyon gonosz ember, ki az ő életének napjait meghosszabbítja az ő gonoszságában.
Eccl.7.16 | Ne légy felettébb igaz, és felettébb ne bölcselkedjél; miért keresnél magadnak veszedelmet.
Eccl.7.17 | Ne légy felettébb gonosz, és ne légy balgatag; miért halnál meg időd előtt?
Eccl.7.18 | Jobb hogy ezt megfogjad, sőt inkább a te kezedet ettől meg ne vonjad: hogy a ki az Istent tiszteli, mind ezektől megszabadúl.
Eccl.7.19 | E bölcseség megerősíti a bölcset inkább, hogynem mint tiz Hatalmasok, kik azon egy városban vagynak:
Eccl.7.20 | Jóllehet nincsen egy igaz ember is e földön, ki jót cselekednék és nem vétkeznék.
Eccl.7.21 | Ne figyelmezzél minden beszédre, mellyet mondanak, még a te szolgád beszédére is ne figyelmezzél, ha néked gonoszt mond;
Eccl.7.22 | Mert gyakorta a te lelked vádol tégedet, hogy te is gonoszt mondottál egyebeknek.
Eccl.7.23 | Mind ezeket megpróbáltam az én bölcseségem által: Mikor azt gondolnám, hogy bölcs vagyok; én tőlem a bölcseség akkor távol vala.
Eccl.7.24 | Mert a mi felette igen messze vagyon, és felette mélységes, kicsoda tudhatja meg azt?
Eccl.7.25 | Fordítám én magamat, és az én szívemet a bölcseségnek tudására, megkísértésére és keresésére, az okoskodásnak is megtanulására; azonképen hogy megtudnám a boldogságnak gonoszságát, és minden tévelygésnek balgatagságát:
Eccl.7.26 | És találtam én egy dolgot; melly keservesb a halálnál; tudniillik az ollyan asszonyt, kinek az ő szíve ollyan, mint a tőr és a vereségek, az ő kezei pedig olyanok, mint a kötelek: A ki Isten előtt kedves, megszabadúl attól; a bűnös pedig megfogattatik attól.
Eccl.7.27 | Láthatsza, azt megtaláltam, (azt mondja a Prédikátor); mikor gyakorta nagy szorgalmatossággal keresném az okoskodást.
Eccl.7.28 | De mennél inkább keresi az én lelkem, annál inkább nem találom meg: Ezer közzűl egy embernek megtalálom: de az asszonynak gonoszságát, melly mind azokkal megjegyeztetett, meg nem tudhatom.
Eccl.7.29 | Lássad ezt, a mit találtam, hogy tudniillik az Isten teremtette az embert igazságban; ők pedig kerestek hijábavaló gondolatokat!

Eccl.8.1 | Kicsoda hasonlatos a bölcshöz, vagy ahoz, a ki valami dolognak magyarázatját tudja? Az embernek bölcsesége megvilágosítja az ő orczáját; annyira, hogy annak bárázatjának erőssége megkettőztetik.
Eccl.8.2 | Én mondom, hogy a Királynak parancsolatját meg kell őrizni: de az Isten esküvésének módja szerint.
Eccl.8.3 | Ne menj el haraggal az ő orzcája elől, ne maradj meg a gonosz dologban; mert valamit akar, megcselekeszi.
Eccl.8.4 | Valami dolgot parancsol a Király, azt meg is cselekeszi; és kicsoda merné néki ezt mondani: Mit mívelsz?
Eccl.8.5 | A ki megtartja a parancsolatot, nem kisért meg nyomorúságot, mert a bölcsnek elméje tudja mind az időt, mind pedig minden dolognak módját;
Eccl.8.6 | Mert minden akaratnak megcselekedésének vagyon ideje és módja; de az embernek nyavalyája sok.
Eccl.8.7 | Mert nem tudja azt, a mi következik: mert ki mondja megnéki, mikor lészen valami?
Eccl.8.8 | Egy ember sem uralkodhatik a maga lelkén, hogy megtartsa az ő lelkét; és semmi hatalmasság nem fog a halálnak napján, és az ütközetben semmi a nyíl, és a tusakodás nem szabadítja meg azt, a ki azzal él.
Eccl.8.9 | Minde e dologban láttam, mikor gondolkodnám minden dologról, melly a nap alatt esik, hogy vagyon olly idő; mellyben uralkodik az ember az emberen maga kárával;
Eccl.8.10 | Mert láttam, hogy a kegyetlenek eltemettettek, minekutánna megholtak; és minekutánna a szent helyből kimentek, elfelejtettek abban a városban, a mellyben úgy cselekedtek. Ez is hijábavalóság!
Eccl.8.11 | Mivelhogy hamar szententzia nem mondatik ellenek, melly az ő gonoszságoknak büntetésére vona; azért viszi az ő szívek őket e bátorságra, hogy gonoszt cselekedjenek.
Eccl.8.12 | Ha meghosszabbítaná is Isten életét a bűnösnek, a ki százszor is vétkezik: mindazáltal tudom én, hogy az istenfélőknek lészen jól dolgok, a kik az ő orczáját félik.
Eccl.8.13 | És a hitetlennek nem lészen jó dolga, és nem hosszabbítja meg az ő életét, olyan lészen mint az árnyék, mert nem rettegi az Istennek orczáját.
Eccl.8.14 | Vagyon e földön illyen hijábavalóság; mert vagynak oly igazak, kiknek dolgok lészen a gonoszoknak cselekedetek szerint, és vagynak gonoszok, kiknek dolgok lészen az igazaknak cselekedetek szerint: azért mondám: hogy ez is hijábavalóság.
Eccl.8.15 | Annakokáért dicsérem vala én a vígasságot, és hogy nincsen embernek jobb e világon, hanem hogy egyék, igyék és vigadjon; mivelhogy az ő életének napjaiban, mellyeket ád néki Isten e világon, az ő fáradságának haszna csak e volna.

Eccl.9.1 | Annakokáért adám az én szívemet a bölcseségnek megtudására, és hogy meglánék minden dolgot, melly e földön lészen, ha sem éjjel, sem nappal az én szemem álmat nem lát is;
Eccl.9.2 | És eszembe vevém az Istennek minden dolgai felől, hogy az ember nem mehet végére világon való dolognak, mellyért munkálkodik az ember, hogy annak végére menjen, és nem mehet végére: sőt inkább ha azt mondja is a bölcs ember, hogy azon vagyon, hogy végére menjen, mindazáltal nem mehet végére.
Eccl.9.3 | Mindazáltal látom vala elmémben, hogy mind ez (jóllehet mind ez bizonyságot tészen arról, hogy mind az igazak, és bölcsek és azoknak minden cselekedeteik Isten kezében vagynak, és hogy sem szerelmes, sem gyűlölséges jószágokkal nem élhetnek az emberek, és hogy azok közzűl eggyel sem szabadok.)
Eccl.9.4 | Látom vala mondom, hogy ez, mind ezeken esik szintén úgy, mint egyebeken és hogy azon szerencséje vagyon az igaznak és gonosznak, jónak vagy tisztának és tisztátalannak: mind annak, a ki áldozik, mind a ki nem áldozik, úgy a jónak mint a bűnösnek, az esküvőnek úgy mint a ki becsüli az esküvést;
Eccl.9.5 | És hogy mind az ég alatt vaó dolgokban e gonosz vagyon, hogy mindeneknek egyenlő szerencséjek vagyon; és hogy az embereknek fijai, kiknek szívek teljes gonoszsággal, és kiknek elméjekben minden bolondság vagyon a míg élnek, hasonlatosképen a több halottak közzé mennek;
Eccl.9.6 | Mert akármellyiket válasszad, csak e világon vagyon reménysége; sőt inkább az élő ebnek is jobban vagyon dolga, hogynem a megholt oroszlánnak.
Eccl.9.7 | Mert az élők tudják, hogy meghalnak; de a halottak semmit nem tudnak, és azoknak semmi jutalmok nincsen többé; mivelhogy azoknak emlékezetek elfelejtetett.
Eccl.9.8 | Mind szerelmes jószágok azoknak, mind gyűlölséges, mind kivánatos, immár elveszett; és többé semmi részek nindsen semmi dologban, melly e világon lészen.
Eccl.9.9 | No azért egyed vigassággal a te kenyeredet, és igyad vídámsággal a te borodat; a míg kedvesek Istennek a te cselekedetid!
Eccl.9.10 | A te ruháid mindenkor legyenek fejérek, és az olaj a te fejedről el ne fogyatkozzék.
Eccl.9.11 | Élj a te feleségeddel, mellyet szeretsz, a te hijábavaló életednek minden napjaiban, a melly feleséget Isten adott néked e világon a te hijábavalóságodnak inden napjaiban; ez a te részed a te életedben és a te munkádban, mellyel e világon munkálódol!
Eccl.9.12 | Valamit akarsz cselekedni a te kivánságod szerint, azt cselekedjed: mert semmi cselekedet, okoskodás, tudomány és bölcseség nincsen a koporsóban, a hová menendő vagy.
Eccl.9.13 | Fordítván magamat, látám, hogy e világon nem a könnyű embereké a futás, és nem az erőseké a viadatl, nem a bölcseké a kenyér, nem az okosoké a gazdagság, és nem a szépeké a kedvesség; hanem idő szerint és történetből lésznek mind ezek.
Eccl.9.14 | És hogy még az ember is nem tudja az ő idejét; mint a halak, mellyek megfogattatnak a gonosz hálóban, és mint a madarak, mellyek megfogattatnak a tőrben: gonosznak idején, mikor az körűlveszi őket hirtelenséggel.
Eccl.9.15 | Ezt a bölcseséget is láttam e világon és én előttem nagy volt.
Eccl.9.16 | Tudniillik hogy egy kicsiny város volt, és abban kevés emberek voltak és eljött az ellen hatalamas Király, és azt körűlvette, és az ellen nagy erősségeket épített:
Eccl.9.17 | És találtatott abban egy szegény ember, ki bölcs volt, és az ő bölcseségével a várost megszabadította; de senki meg nem emlékezeett arról a szegény emberről.
Eccl.9.18 | Akkor én azt mondám: Jobb a bölcseség az erősségnél; jóllehet a szegénynek bölcsesége utálatos és az ő beszédit nem hallgatják meg:
Eccl.9.19 | Az alázatos bölcseknek beszédeket kell inkább hallgatni, hogynem mint a bolondokkal uralkodónak kiáltását:
Eccl.9.20 | És hogy jobb a bölcseség a hadakozó szerszámoknál; és hogy egy tévelygő sok jót vesz el.
Eccl.9.21 | Miképen a megholt legyek a Patikáriusnak kenetit megbüdösítik: azonképen az ollyan embert, ki a bölcseségért és dicsőségért becsülegtes, meggyalázza egy kicsiny balgatagság.
Eccl.9.22 | A bölcs embernek szíve az ő jobbkezénél vagyon; a golondnak pedig szíve balkezénél.
Eccl.9.23 | Mert a bolond, mikor az úton jár is, az ő szíve balgatag, és mindennek hirdeti, hogy ő bolond.

Eccl.10.1 | Mikor a Fejedelmek haragja felgerjed te ellened, a te helyedeet el ne hagyjad: mert a szelídség sok bűnöket lecsendesít.
Eccl.10.2 | Vagyon egy gonosz, mellyet láttam e világon a tévelygés miatt, melly származik a Fejedelemtől:
Eccl.10.3 | Hogy a bolondságnak nagy méltósága volt, a gazdagok pedig gyalázatban ültek.
Eccl.10.4 | Láttam hogy a szolgák lovakon ültek; a Fejedelmek pedig gyalog mentek a födön, mint a szolgák.
Eccl.10.5 | A ki vermet csinál, abba béesik; és a ki a gyepűt ehányja, megmarattatik a kigyótól.
Eccl.10.6 | A ki a köveket helyekből kihányja, fáradságot szenved azok miatt; a ki hasogatj a fát, veszedelemben forog a miatt!
Eccl.10.7 | Ha a vas megtompúl, és annak éli meg nem kösörültetik, hanem erejét kísértgeti: de a bölcseség minden dolognak igazgatsára nagy előmenetel.
Eccl.10.8 | Ha megharap a kígyó, melly meg nem varázsoltatott, semmi haszna nincsen a varázsló beszédnek.
Eccl.10.9 | A bölcs ember szájának beszédei kedvesek: a bolond pedig a maga ajakaival elveszi magát:
Eccl.10.10 | Az ő szája beszédinek kezdete bolondság, és az ő szája beszédinek vége is balgatagság.
Eccl.10.11 | A bolond szaporitja a szót és ezt mondja: Nem tudja az ember a mi következik, és a mi utnna lészen, kicsoda mondja meg azt néki?
Eccl.10.12 | A bolondnak munkájok elfárasztja őket, úgymint, kik a városba is nem tudnak menni.
Eccl.10.13 | Jaj néked ország, mikor a te Királyod germek; és a te Fejedelmid reggel esznek.
Eccl.10.14 | Boldog vagy te ország, mikor a te Királyod jeles embernek fija, és mikor a te Fejedelmid alkalmatos időben esznek a testnek erejéért, és nem az italért.
Eccl.10.15 | A restség miatt elhanyatlik a ház, és azon restség miatt csepegő a ház.
Eccl.10.16 | Mikor vigasságnak okáért lakodalmat szereznek, és a bor megvídámítja az élőket, és a pénz azt szerzi, hogy mind ezek meglegyenek.
Eccl.10.17 | Még a te gondolatodban is a Királynak gonoszt ne mondj, és a te házadnak titkos részében is gonoszt a gazdagnak ne mondj: mert az égi madár is elviszi a szót, és a szárnyas állat is bévádolná a te beszédedet.

Eccl.11.1 | Vessed a te kenyeredet a víz mellett; mert sok napok mulva megtalálod azt.
Eccl.11.2 | Adj részt hétnek vagy nyolcznak is: mert nem tudod micsoda veszedelem következik a földre.
Eccl.11.3 | Mikor a sűrű fellegek megtelnek, esőt adnak e földre, és ha leeséndik a fa délre, vagy északra; a melly helyre leesik a fa, ott marad.
Eccl.11.4 | A ki a szelet nézi, nem vet az, és a ki a sűrű fellegre néz, nem arat.
Eccl.11.5 | Miképen hogy nem tudod a szélnek útát, és mimódon gyarapodnak a csontok az asszonynak méhében: azonképen nem tudod az Istennek dolgát, mimódon cselekedjék mindeneket.
Eccl.11.6 | Reggel vessed el a te magodat, és estve is ne restelkedjél; mert nem tudod mellyik jobb, ez é vagy amaz, vagy ha mind a kettő jó lészen!
Eccl.11.7 | Jóllehet édes e világ, és jó e mi szemeinkkel néznünk a napot.
Eccl.11.8 | De ha sok esztendeig él is az ember és mind azokban örvendez is: mindazáltal megemlékezzék a setétségnek napjairól, és hogyha ugyan sok is a mi esztendőnk: mindezáltal valami lészen, mind hijábavalóság.

Eccl.12.1 | Örvendezz ifjú a te ifjúságodban és vídámítson meg tégedet a te szíved a te ijfúságodnak idejében, és járj a te szívednek útaiban, és szemeidnek látásiban: de megtudjad, hogy mindezekért az isten tégedet ítéletre vonszon!
Eccl.12.2 | Vesd el a haragot a te szívedből, és vesd el a gonoszt a te testedtől; mert az ijfúság, mint szinte a mi születésünk, hijábavalóság:
Eccl.12.3 | És emékezzél meg a te Teremtődről a te ifjúságodnak idejében, míg a veszedelmnek napjai el nem jőnek, és míg eljőnek az esztendők, mellyekről azt mondjad: Nem szeretem ezeket!
Eccl.12.4 | A míg a nap megsetétedik, a világossággal, a holddal és csillagokkal egybe; és míg a sűrű felhők elérkeznek az eső után.
Eccl.12.5 | A melly időben megmozdulnak a háznak amaz őrizői, és nem bírják magokat az erősek és megállanak az ételnek őrlői, és meghomályosodnak az ablakon kinézők:
Eccl.12.6 | És az ajtók kivül bézárlatnak, a malom zúgásának megállásáért; és mikor felserken, csak a madárkának szavára is, és megszünnek minden éneklő leányok:
Eccl.12.7 | Mikor minden halmocskától félnek, és az úton való botlástól; és mikor a mandolafa megvirágzik, és a sáska megkövéredik, mikor az ő kívánsága megfogyatkozik; és mikor az ember az ő életének utolsó idejére jut, és mikor kerűlnek az utczán a sírók.
Eccl.12.8 | Minekelőtte megrövidülne az ezüst kötél, és megromolna az aranypalaczkocska, és a veder eltörnék a forrásnál, és megtörnék a kerék a kútnál.
Eccl.12.9 | És minekelőtte a por földé legyen mint az előtt volt; a lélek pedig megtérjen Istenhez, a ki adta volt azt.
Eccl.12.10 | Felette nagy hijábavalóságok, azt mondja a Prédikátor, mind ezek hijábavalóságok!
Eccl.12.11 | Annakokáért (mivelhogy a Prédikátor bölcs volt, és a népet tudományra tanította, és tudoakozván írott sok bölcs beszédeket.
Eccl.12.12 | És igyekezett a Prédikátor megtudni sok kívánságos beszédeket, minden igaz írást és igaz beszédeket;
Eccl.12.13 | Mert a bölcseknek beszédeik hasonlatosok a fulánkhoz, és a juhakolnál a földbe erősen levert szegekhez, mellyekre tanított egy pásztor.)
Eccl.12.14 | Mind ezekből, mondom, fiam, intessél meg: A sok könyvek írásának nem volna vége, é a sok könyveknek olvasása fáradságára volna a testnek:
Eccl.12.15 | A dolognak summája ez: Mind ezekeet hallván, az Istent féljed, és az ő parancsolatit megtartsad; met ez az embernek fődolga!
Eccl.12.16 | Mert minden cselekedetet az Isten ítéletre előhoz, minden titkos dologgal, akár jó, akár gonosz legyen az.
