Mark.1.1 | Jézus Krisztusról, az Isten Fiáról szóló evangéliom kezdete.
Mark.1.2 | "Amint, meg van írva Ésaiás próféta könyvében: Íme elküldöm az én követemet a te orcád előtt, aki elkészíti a te útadat;"
Mark.1.3 | "kiáltó szó a pusztában: Készítsétek az Úr útját, egyengessétek ösvényeit; —"
Mark.1.4 | úgy történt, hogy János keresztelt a pusztában és hirdette a megtérés keresztségét a bűnök bocsánatára.
Mark.1.5 | És kiment hozzá Júdea egész vidéke és a jeruzsálemiek mindnyájan és megkeresztelkedtek általa a Jordán folyóban, vallást téve bűneikről.
Mark.1.6 | "János teveszőr ruhát viselt és dereka körül bőrövet; és sáskát és erdei mézet evett."
Mark.1.7 | És így prédikált: Utánam jön, aki erősebb nálam, és én nem vagyok méltó, hogy lehajolva, saruja szíját megoldjam.
Mark.1.8 | Én vízzel keresztellek meg titeket, de Ő Szentlélekkel keresztel majd meg titeket
Mark.1.9 | És történt azokban a napokban, hogy elment Jézus a galileai Názáretből és János megkeresztelte a Jordánban.
Mark.1.10 | "És egyszerre, amint kilépett a vízből, látta, hogy az egek megnyílnak és a Lélek, mint egy galamb száll rá;"
Mark.1.11 | és szó hangzott az egekből: Te vagy az én szeretett Fiam, benned gyönyörködöm.
Mark.1.12 | A Lélek pedig azonnal elragadta őt a pusztába.
Mark.1.13 | A pusztában volt negyven napig, és a Sátán kísértet te. És vadállatokkal volt együtt és az angyalok szolgáltak neki.
Mark.1.14 | Miután pedig Jánost tömlöcbe vetették, elment Jézus Galileába és hirdette az Isten országáról szóló evangéliomot:
Mark.1.15 | Betelt az idő és elközelített az országa. Térjetek meg és higgyetek az evangéliumban.
Mark.1.16 | Mikor pedig a galileai tenger mellett járt, meglátta Simont és Andrást, a Simon testvérét, amint a tengerbe hálót vetettek, — mert halászok voltak —
Mark.1.17 | és így szólt nekik Jézus: Kövessetek engem és ón emberhalászokká teszlek titeket.
Mark.1.18 | És azonnal elhagyták hálóikat és követték őt.
Mark.1.19 | És amikor kissé tovább ment, meglátta Jakabot, Zebedeus fiát és Jánost az ő testvérét, akik a hajóban a hálókat javítgatták.
Mark.1.20 | "És azonnal hívta őket; ők pedig atyjukat, Zebedeust a napszámosokkal együtt a hajóban hagyták és követték őt."
Mark.1.21 | "És elmentek Kapernaumba; és mindjárt szombatnapon bement a zsinagógába és tanított."
Mark.1.22 | És elcsodálkoztak tanításán, mert úgy tanította őket, mint akinek hatalma van és nem úgy, mint az írástudók.
Mark.1.23 | És éppen ott volt a zsinagógájukban egy tisztátalan lélektől megszállott ember, aki így kiáltott:
Mark.1.24 | Mit akarsz velünk Názáreti Jézus? Azért jöttél, hogy elpusztíts minket? Tudom, ki vagy: az Istennek a Szentje.
Mark.1.25 | És megdorgálta őt Jézus: Némulj el és menj ki belőlel
Mark.1.26 | És a tiszta talán lélek megrángatta őt és hangos kiáltással kiment belőle.
Mark.1.27 | "És mindnyájan megdöbbentek úgyannyira, hogy egymást kérdezgették: Mi ez? Isteni hatalom szerint való új tanítás; még a tisztátalan lelkeknek is parancsol és azok engedelmeskednek neki."
Mark.1.28 | És egyszerre elterjedt a híre mindenütt Galilea egész tartományában
Mark.1.29 | És mindjárt, amikor a zsinagógából eltávoztak, Simon és András házához mentek, Jakabbal és Jánossal együtt.
Mark.1.30 | Simon napa pedig lázas betegen feküdt és azonnal szóltak neki felőle.
Mark.1.31 | És odament hozzá, megfogta a kezét és talpra állította. És elhagyta őt a láz és szolgált nekik.
Mark.1.32 | Estefelé pedig, mikor leszállt a nap, elvitték hozzá a betegeket és az ördöngösöket mind.
Mark.1.33 | És az egész város odagyűlt az ajtó elé.
Mark.1.34 | "És meggyógyított sokakat, akik különféle betegségekben sínylődtek; és sok ördögöt kiűzött és nem engedte beszélni az ördögöket, mivel azok ismerték őt."
Mark.1.35 | Kora reggel pedig, még szürkületkor felkelve, kiment és elvonult egy puszta helyre és ott imádkozott.
Mark.1.36 | Simon pedig és a vele levők utána siettek,
Mark.1.37 | és mikor megtalálták, azt mondták neki: Mindenki téged keres.
Mark.1.38 | ő azonban így felelt nekik: Menjünk máshová, a szomszédos helységekbe, hogy ott is prédikáljak, mert azért jöttem.
Mark.1.39 | így járta be egész Galileát, prédikált az ő zsinagógáikban és ördögöket űzött ki.
Mark.1.40 | És odament hozzá egy bélpoklos, aki kérte őt és leborulva előtte, azt mondta neki: Ha akarod, megtisztíthatsz engem.
Mark.1.41 | Jézus pedig könyörületességre indult, kinyújtotta kezét, megérintette és szólt hozzá: Akarom, tisztulj meg!
Mark.1.42 | És azonnal eltávozott róla a poklosság és megtisztult.
Mark.1.43 | Ekkor ráparancsolt és mindjárt elküldőtte őt
Mark.1.44 | és azt mondta neki: Vigyázz, hogy senkinek semmit ne szólj,,hanem menj, mutasd meg magadat a papnak és vidd fel a te tisztulásodért, amit Mózes parancsolt, bizonyságul nekik.
Mark.1.45 | De az, miután eltávozott, kezdte mindenfelé hirdetni és terjeszteni azt, ami vele történt, úgyhogy Jézus nyilvánosan már nem mehetett városba, hanem künn, puszta helyeken tartózkodott és hozzámentek mindenünnen.

Mark.2.1 | Napok múlva pedig ismét bement Kapernaumba és meghallották, hogy otthon van.
Mark.2.2 | Ekkor sokan összegyűltek, úgyhogy még az ajtó előtt sem fértek el és hirdette nekik az igét.
Mark.2.3 | És hozzámentek, egy gutaütöttet vittek, akit négyen emeltek.
Mark.2.4 | És mivel a sokaság miatt nem férkőzhettek azzal őhozzá, megbontották felette a háztetőt, rést törtek ós leeresztették az ágyat, amelyen a gutaütött feküdt.
Mark.2.5 | Jézus pedig, mikor látta hitüket, így szólott a gutaütöttnek: Fiam, megbocsáttattak a te bűneid.
Mark.2.6 | Az írástudók közül pedig néhányan ott ültek és szívükben így okoskodtak:
Mark.2.7 | Miért beszél ez így? Istent káromolja. Kicsoda bocsáthat meg bűnöket, hacsak nem egyedül az Isten?
Mark.2.8 | És Jézus azonnal észrevette lelkében, hogy azok magukban így okoskodnak és ezt mondta nekik: Miért okoskodtok így szívetekben?
Mark.2.9 | Mi könnyebb: azt mondanom-e a gutaütöttnek: Megbocsáttattak a te bűneid! vagy ezt mondanom: Kelj fel, vedd az ágyadat és járj?
Mark.2.10 | Hogy pedig megtudjátok, hogy az Ember Fiának van hatalma a földön a bűnöket megbocsátani, így szólt a gutaütöttnek:
Mark.2.11 | Mondom neked, kelj fel, vedd az ágyadat és eredj haza.
Mark.2.12 | Az pedig felkelt, azonnal felvette ágyát, és mindenki láttára kiment, úgyhogy valamennyien elcsodálkoztak és dicsőítették az Istent, és így szóltak: Sohasem láttunk ilyent!
Mark.2.13 | "És ismét kiment a tenger mellé; és az egész sokaság odament hozzá, és tanította őket."
Mark.2.14 | És amint tovább ment, meglátta Lévit, az Alfeus fiát, aki a vámszedő helyen ült és így szólt hozzá: Kövess engem! Az pedig felkelt és követte őt.
Mark.2.15 | És történt, hogy mikor annak házában asztalhoz telepedett, sok vámszedő és bűnös is odaült Jézussal és az ő tanítványaival együtt, mert sokan voltak és követték őt.
Mark.2.16 | És mikor az írástudók és a farizeusok látták, hogy együtteszik a bűnösökkel és vámszedőkkel, így szóltak tanítványainak: Miért eszik együtt a vámszedőkkel és bűnösökkel?
Mark.2.17 | "És mikor Jézus ezt meghallotta, azt mondta nekik: Nem az egészségeseknek van szükségük orvosra, hanem a betegeknek; nem azért jöttem, hogy az igazakat hívjam, hanem a bűnösöket a megtérésre."
Mark.2.18 | A János tanítványai és a farizeusok éppen böjtöltek. Odamentek azért és így szóltak hozzá: Miért böjtölnek a János tanítványai és a farizeusok tanítványai, a te tanítványaid pedig nem böjtölnek?
Mark.2.19 | Jézus pedig felelt nekik: Vájjon böjtölhet-e a násznép, amíg velük van a vőlegény? Ameddig velük van a vőlegény, nem böjtölhetnek.
Mark.2.20 | De jönnek majd napok, amikor elvétetik tőlük a vőlegény és akkor böjtölni fognak azon a napon.
Mark.2.21 | Senki sem varr új posztóból foltot ócska ruhára, különben a folt kiszakít abból, az új az ócskából és nagyobb szakadás támad.
Mark.2.22 | "És senki sem tölt új bort régi tömlőkbe; különben a bor a tömlőket szétszakítja, a bor pedig a tömlőkkel együtt tönkre megy; hanem az új bor új tömlőkbe való."
Mark.2.23 | És történt, hogy szombatnapon ment át a vetések között és tanítványai mentükben kalászokat kezdtek szaggatni.
Mark.2.24 | Ekkor a farizeusok így szóltak hozzá: Nézd, miért teszik ők szombatnapon azt, ami nem szabad?
Mark.2.25 | ő pedig azt mondta nekik: Sohasem olvastátok, mit tett Dávid, mikor szükséget szenvedett és társaival együtt megéhezett?
Mark.2.26 | "Hogyan ment be az Isten házába Abjátár főpap idejében és ette meg a felrakott szent kenyereket, amelyeket csak a papoknak szabad megenniük; ós adott társainak is?"
Mark.2.27 | És szólott nekik: A szombat lett az emberért, nem az ember a szombatért. (A 17. versbeli két utolsó szó nincs meg a legrégibb kéziratokban.)
Mark.2.28 | Az Ember Fia tehát a szombatnak is Ura.

Mark.3.1 | Egyszer ismét bement a zsinagógába és volt ott egy béna kezű ember.
Mark.3.2 | És lestek őt, vájjon meggyógyítja-e szombatnapon, hogy vádolhassák őt
Mark.3.3 | Akkor szólott a béna kezű embernek: Állj elő a középre!
Mark.3.4 | Azoknak pedig azt mondta: Szabad-e szombaton jót cselekedni vagy rosszat tenni? Szabad-e életet menteni vagy kioltani? De azok hallgattak.
Mark.3.5 | Ekkor haraggal végignézett rajtuk, bánkódott szívük keménysége miatt és így szolt az emberhez: Nyújtsd ki a kezedet! mire az kinyújtotta és meggyógyult a keze és olyan éppé lett, mint a másik.
Mark.3.6 | Akkor a farizeusok kimentek és a Heródes-pártiakkal azonnal tanácsot tartottak ellene, hogyan pusztítsák el.
Mark.3.7 | "Jézus pedig visszavonult tanítványaival a tenger mellé; és nagy sokaság követte őt Galileából és Júdeából,"
Mark.3.8 | Jeruzsálemből Idumeából, a Jordánontúl-ról, Tírus és Szidon vidékéről is nagy sokaság ment hozzá, minthogy hallották, hogy milyen nagy dolgokat cselekszik.
Mark.3.9 | És meghagyta tanítványainak, hogy egy kis hajót tartsanak neki készen a sokaság miatt, hogy ne szorongassák őt.
Mark.3.10 | Mert sokakat meggyógyított, úgyhogy akiknek valami bajuk volt, hozzá rohantak:, hogy érinthessék.
Mark.3.11 | És amikor a tisztátalan lelkek meglátták, leborultak előtte és azt kiáltották: Te vagy az Isten Fia!
Mark.3.12 | ő pedig szigorúan rájuk parancsolt, hogy ismertté ne tegyék.
Mark.3.13 | Azután felment a hegyre és magához szólította, akiket akart, és azok odamentek hozzá.
Mark.3.14 | És kiválasztott tizenkettőt, hogy vele legyenek és hogy kiküldje őket prédikálni
Mark.3.15 | és hatalmuk legyen a betegségek gyógyítására és az ördögök kiűzésére.
Mark.3.16 | Így választotta ki a tizenkettőt. És Simonnak a Péter nevet adta,
Mark.3.17 | és Jakabot, Zebedeus fiát, és Jánost, Jakab testvérét, és a Boanerges nevet adta nekik, amely azt teszi: mennydörgés fiai,
Mark.3.18 | és Andrást és Fülöpöt és Bertalant ós Mátét és Tamást és Jakabot, Alfeus fiát, és Taddeust és a kánaáni Simont,
Mark.3.19 | és Júdás Iskariótest, aki el is árulta őt
Mark.3.20 | Azután hazatért. És akkora sokaság gyűlt egybe ismét, hogy még nem is ehettek.
Mark.3.21 | Amint az övéi ezt meghallották, eljöttek, hogy megfogják, mert azt mondták, hogy nincs eszénél.
Mark.3.22 | Az írástudók pedig, akik Jeruzsálemből jöttek le, azt állították: Belzebub van vele! és: Az ördögök fejedelme által űzi ki az ördögöket.
Mark.3.23 | ő pedig magához hívta azokat, és példázatokban ezt mondta nekik: Hogyan űzheti ki a Sátán a Sátánt?
Mark.3.24 | "Hiszen ha egy ország önmagával meghasonlik, az az ország nem maradhat meg;"
Mark.3.25 | és hogy ha egy ház önmagával meg hasonlik, az a ház sem maradhat meg.
Mark.3.26 | És ha a Sátán önmaga ellen támadt és meghasonlott, nem marad hat meg, hanem vége van.
Mark.3.27 | Senki sem rabolhatja el az erős ember javait úgy, hogy behatol annak házába, hacsak előbb meg nem kötözi az erős embert és így rabolja ki annak házát.
Mark.3.28 | Bizony mondom nektek, hogy minden bűn megbocsáttatik az emberek fiainak, még a káromlások is, akármennyi káromlást szólnak is,
Mark.3.29 | de aki a Szentlélek ellen szól káromlást, nem nyer bocsánatot soha, hanem örökkévaló bűnben vétkes.
Mark.3.30 | Mivel ezt mondták: Tisztátalan lélek van benne.
Mark.3.31 | És megérkeztek anyja és testvérei és kívül megállva, beküldtek hozzá és hivatták őt.
Mark.3.32 | Körülötte pedig sokaság ült és szóltak neki: Íme, a te anyád és testvéreid ott künn keresnek téged.
Mark.3.33 | Ő azonban azt felelte nekik: Ki az én anyám, és kik az én testvéreim?
Mark.3.34 | Majd miközben végigtekintett a körülötte ülőkön, így szólt: Íme az én anyám és az én testvéreim!
Mark.3.35 | Mert aki az Isten akaratát cselekszi, az az én fiútestvérem, nőtestvérem és anyám.

Mark.4.1 | És ismét tanítani kezdett a tenger mellett. És igen nagy sokaság gyűlt hozzá, úgyhogy hajóra szállt, leült abban a tengeren, míg az egész sokaság a tenger mellett a parton volt.
Mark.4.2 | És sok mindenre tanította őket példázatokban és ezt mondta nekik tanításában:
Mark.4.3 | Halljátok! Íme, a magvető kiment vetni.
Mark.4.4 | És történt vetés közben, hogy némely mag az útfélre esett és eljöttek a madarak és megették.
Mark.4.5 | Némelyik pedig a köves helyre esett, ahol nem volt sok földje, úgyhogy hamar kikelt, mivel nem volt mélyen a földben.
Mark.4.6 | Mikor pedig felkelt a nap, a hőség megütötte és mivel nem volt gyökere, elszáradt.
Mark.4.7 | Némelyik pedig a tövisek közé esett, és a tövisek felnőttek és megfojtották, úgyhogy nem hozott termést.
Mark.4.8 | Némelyik pedig a jó földbe esett, kikelt, felnövekedett és termést hozott: némelyik harmincannyit termett, némelyik hatvanannyit, némelyik pedig százannyit.
Mark.4.9 | És szólt hozzájuk: Akinek van füle a hallásra, hallja!
Mark.4.10 | Mikor pedig egyedül volt, megkérdezték a példázat felől azok, akik a tizenkettővel együtt körülötte voltak.
Mark.4.11 | És ő azt mondta nekik: Az Isten országának titka nektek adatott, azoknak a kívülvalóknak azonban minden példázatokban adatik,
Mark.4.12 | "hogy nézve nézzenek és ne lássanak; és hallva halljanak és ne értsenek, hogy soha meg ne térjenek és bűneik meg ne bocsáttassanak."
Mark.4.13 | Majd így szólt nekik: Nem értitek ezt a példázatot? Akkor hogyan értitek meg majd mind a többi példázatot?
Mark.4.14 | A magvető az igét hinti.
Mark.4.15 | Az útfélre esett mag azokat jelenti, akiknek hintik az igét, de mihelyt hallják, azonnal eljön a Sátán és elragadja a szívükbe vetett igét.
Mark.4.16 | És hasonlóképen a köves helyre vetett magvak azok, akik mihelyt hallják az igét, mindjárt Örömmel fogadják,
Mark.4.17 | "de nincs bennük gyökere, hanem csak ideigvalók; azután, ha nyomorúság vagy üldözés támad az ige miatt, azonnal megbotránkoznak."
Mark.4.18 | És mások, a tövisek közé vetett magvak azok, akik az igét hallják,
Mark.4.19 | de a világi gondok és a gazdagság csalárdsága és egyéb dolgok kívánsága közbejön és megfojtják az igét, úgyhogy nem hoz termést.
Mark.4.20 | A jó földbe vetett magvak pedig azok, akik hallják az igét és befogadják és termést hoznak, némelyik harmincannyit, némelyik hatvanannyit, némelyik százannyit.
Mark.4.21 | És szólt hozzájuk: vajjon a lámpást azért hozzák-e elő, hogy véka alá tegyék vagy az ágy alá? És nem azért-e, hogy a lámpatartóra tegyék?
Mark.4.22 | Mert nincs semmi rejtett dolog, ami ki ne derülne és semmi titok, ami napfényre ne jutna.
Mark.4.23 | Ha valakinek van füle a hallásra, hallja
Mark.4.24 | Majd így szólt hozzájuk: Figyeljetek arra, hogy mit hallotok: Amely mértékkel mértek, olyannal mérnek nektek, sőt ráadást adnak.
Mark.4.25 | Mert akinek van, annak adatik, és akinek nincs, attól az is elvétetik, amije van
Mark.4.26 | Majd így szólt: Úgy van az Isten országa, mint amikor az ember beveti a magot a földbe,
Mark.4.27 | "azután alszik és felkel, éjjel és nappal; a mag pedig kihajt és felnő, maga sem tudja hogyan."
Mark.4.28 | Mert magától terem a föld először füvet, azután kalászt, azután teljes szemet a kalászban.
Mark.4.29 | Mihelyt pedig a gabona arravaló, azonnal sarlót ereszt rá, mert az aratás elérkezett
Mark.4.30 | És szólt: Mihez hasonlítsuk az Isten országát? Vagy milyen példázatban mutassuk fel azt?
Mark.4.31 | Olyan az, mint a mustármag, amely mikor a földbe vetik, minden földi magnál kisebb,
Mark.4.32 | de ha egyszer elvetették, felnő és minden veteménynél nagyobb lesz, nagy ágakat hajt, úgyhogy árnyéka alatt fészket rakhatnak az égi madarak.
Mark.4.33 | És sok ilyenféle példázatban hirdette nekik az igét úgy, amint megérthették.
Mark.4.34 | "Példázat nélkül pedig nem beszélt nekik; maguk között azonban a tanítványainak mindent megmagyarázott."
Mark.4.35 | Azután így szólt nekik ugyanazon a napon, amint este lett: Menjünk át a túlsó partra.
Mark.4.36 | "Elbocsátotta tehát a sokaságot, és elvitték őt úgy, amint volt a hajóban; de más hajók is voltak vele."
Mark.4.37 | Akkor nagy szélvihar támadt, a hullámok pedig becsaptak a ha jóba úgyannyira, hogy már-már megtelt.
Mark.4.38 | Ő pedig a hajó hátulsó részében, a fejaljon aludt. És felkeltették őt és így szóltak neki: Mester, nem törődöl vele, hogy elveszünk?
Mark.4.39 | Akkor felkelt, megdorgálta a szelet és azt mondta a tengernek: Hallgass, némulj el! És elállt a szél és lett nagy csendesség.
Mark.4.40 | És szólt nekik: Miért vagytok ilyen félénkek? Hogyan van, hogy nincs hitetek?
Mark.4.41 | És nagy félelem fogta el őket és ezt mondták egymásnak: Kicsoda ez, hogy mind a szél, mind a tenger engednek neki?

Mark.5.1 | És eljutottak a tenger túlsó partjára, a gadarénusok földjére.
Mark.5.2 | És amint a hajóból kiszállt, azonnal eléje ment a sírboltokból egy ember, akiben tisztátalan lélek volt,
Mark.5.3 | akinek lakása a sírboltokban volt és már láncokkal sem tudta őt senki megkötözni.
Mark.5.4 | Mert sokszor megkötözték bókokkal és láncokkal, de a láncokat szétszaggatta és a bókokat összetörte, úgyhogy senki sem tudta megfékezni.
Mark.5.5 | És egész éjjel és nappal a sírboltokban és a hegyeken tartózkodott, kiáltozott és kővel verdeste magát.
Mark.5.6 | Mikor pedig Jézust távolról meglátta, odafutott, eléje borult,
Mark.5.7 | és fenn hangon így kiáltott: Mit akarsz velem, Jézus, magasságos Isten Fia? Az Istenre kényszerítelek, ne kínozz engem.
Mark.5.8 | Mert ezt mondta neki: Tisztátalan lélek, menj ki ebből az emberből!
Mark.5.9 | És megkérdezte tőle: Mi a neved? S az így felelt: Légió a nevem, mivel sokan vagyunk.
Mark.5.10 | És igen kérte őt, hogy ne küldje el őket arról a vidékről.
Mark.5.11 | Volt pedig ott a hegyoldalon egy nagy legelésző disznó csorda.
Mark.5.12 | És kérték őt: Küldj minket a disznókba, hadd menjünk beléjük!
Mark.5.13 | És megengedte nekik. Ekkor kijöttek a tisztátalan lelkek, belementek a disznókba és a csorda, mintegy kétezer disznó, a meredekről a tengerbe rohant és belefulladt a tengerbe.
Mark.5.14 | Akik pedig őrizték azokat, elfutottak és hírül vitték a városba és a falvakba. És az emberek kimentek, hogy lássák, mi történt.
Mark.5.15 | Mikor Jézushoz értek és látták, hogy az ördöngös, akiben azelőtt a légió volt, ott ül felöltözve és eszénél van, megijedtek.
Mark.5.16 | Akik pedig látták, elbeszélték nekik, mi történt az ördöngössel és a disznókkal.
Mark.5.17 | Ekkor kérni kezdték őt, hogy távozzék határukból.
Mark.5.18 | Mikor pedig a hajóra szállt, arra kérte őt az, aki ördöngös volt, hogy vele lehessen.
Mark.5.19 | De Jézus nem engedte meg neki, hanem így szólt hozzá: Eredj haza a tieidhez és beszéld el nekik, hogy mily nagy dolgot cselekedett veled az Úr és hogyan könyörült rajtad.
Mark.5.20 | "El is ment és kezdte hirdetni a Tízvárosban, mily nagy dolgot cselekedett vele Jézus; és mindnyájan elcsodálkoztak."
Mark.5.21 | És mikor Jézus ismét áthajózott a túlsó partra, nagy sokaság gyűlt hozzá és ő a tenger mellett volt.
Mark.5.22 | És odament hozzá a zsinagógai elöljárók közül egy, névszerint Jairus és amint meglátta őt, lábához borult,
Mark.5.23 | "és igen kérte: Az én leánykám halálán van; jöjj, tedd rá a kezedet, hogy meggyógyuljon és éljen."
Mark.5.24 | El is indult vele. És nagy sokaság követte őt, úgyhogy minden oldalról szorították.
Mark.5.25 | És volt egy asszony, aki tizenkét év óta vérfolyásos volt,
Mark.5.26 | és sok orvostól sokat szenvedett és minden vagyonát elköltötte, de semmi hasznát sem vette, sőt inkább még rosszabbul lett.
Mark.5.27 | Ez mikor hallott Jézus felől, a sokaságban háta mögé került, megérintette az ő ruháját.
Mark.5.28 | Mert ezt mondta: Ha csak ruháit érinthetem is, meggyógyulok.
Mark.5.29 | És azonnal megszűnt vérének folyása és megérezte testében, hogy meggyógyult a bajából.
Mark.5.30 | Jézus pedig azonnal észrevette magán, hogy isteni erő áradt ki belőle, megfordult a sokaságban és így szólt: Ki érintette a ruhámat?
Mark.5.31 | És szóltak neki a tanítványai: Látod, hogy a sokaság szorongat téged és azt kérdezed: Ki érintett engem?
Mark.5.32 | Ekkor körülnézett, hogy lássa, ki tette ezt.
Mark.5.33 | Az asszony pedig félve és remegve, mivel tudta, mi történt vele, odament, eléje borult és elmondta neki a teljes igazságot.
Mark.5.34 | Ő pedig így szólt neki: Leányom, a te hited megtartott téged. Eredj el békével és bajodból meggyógyulva, légy egészséges.
Mark.5.35 | Mikor még beszélt, odajöttek a zsinagógai elöljáró házától ezzel az üzenettel: Leányod meghalt. Mit fárasztod tovább a Mestert?
Mark.5.36 | Jézus pedig amint hallotta a beszédet, amit mondtak, így szólt a zsinagógai elöljárónak: Ne félj, csak higgy!
Mark.5.37 | És senkinek sem engedte, hogy vele menjen, csak Péternek, Jakabnak és Jánosnak, Jakab testvérének.
Mark.5.38 | Mikor odaértek a zsinagógai elöljáró házához és látta a zűrzavart, a síró és jajgató embereket,
Mark.5.39 | bement és ezt mondta nekik: Miért zajongtok és sírtok? A gyermek nem halt meg, csak alszik.
Mark.5.40 | És kinevették őt. Ő pedig mindnyájukat kiküldte, maga mellé vette a gyermek atyját, anyját és a vele levőket és bement oda, ahol a gyermek feküdt.
Mark.5.41 | Majd megfogta a gyermek kezét és azt mondta neki: Talitha kúmi, ami megmagyarázva ezt teszi: Leányka, neked mondom, kelj fel.
Mark.5.42 | Ekkor a leányka azonnal felkelt és járt, mert már tizenkét esztendős volt. És nyomban megrendülten csodálkoztak.
Mark.5.43 | Ő pedig szigorúan megparancsolta ne kik, hogy ezt senki meg ne tudja. Majd azt mondta, hogy adjanak neki enni.

Mark.6.1 | Mikor onnan eltávozott, hazájába ment és követték tanítványai.
Mark.6.2 | És a legközelebbi szombaton tanítani kezdett a zsinagógában. És sokan, akik hallották Őt, megdöbbentek és ezt mondták: Hol tanulta ezeket és milyen bölcsesség az, ami neki adatott? És ilyen csodadolgok történnek általa?
Mark.6.3 | vajjon nem ez-é az ácsmester, a Mária fia, Jakab, József, Júdás és Simon testvére? És nem itt élnek-e közöttünk a nőtestvérei? És megbotránkoztak benne.
Mark.6.4 | Jézus pedig azt mondta nekik: A prófétát sehol sem becsülik olyan kevésre, mint a maga hazájában, az ő rokonai között és a maga házában.
Mark.6.5 | Nem is tehetett ott semmi csodát, csak néhány beteget gyógyított meg úgy, hogy rájuk tette a kezét.
Mark.6.6 | És csodálkozott az ő hitetlenségükön. Azután sorra járta a falvakat és tanított
Mark.6.7 | Majd magához szólította a tizenkettőt és kezdte őket kiküldeni kettőnként és hatalmat adott nekik a tisztátalan lelkeken.
Mark.6.8 | "És megparancsolta nekik, hogy az útra semmit se vigyenek, csak egy botot; se kenyeret, se táskát, se pénzt az erszényükben,"
Mark.6.9 | hanem kössenek sarut, de két ruhát ne öltsenek.
Mark.6.10 | És ezt mondta nekik: Ahol valamely házba bementek, ott maradjatok mindaddig, amíg tovább mentek onnan.
Mark.6.11 | Ahol azonban nem fogadnak be titeket és nem hallgatnak rátok, verjétek le a port lábatokról, mikor onnan távoztok, bizonyságul ellenük. (A 11. vers végén egyes kéziratokban még ez olvasható: Bizony mondom nektek: az ítélet napján könnyebb lesz a sodomaiaknak és gomoraiaknak, mint annak a városnak (Mt 10:15).)
Mark.6.12 | És ők elmenve, hirdették, hogy térjenek meg.
Mark.6.13 | És sok ördögöt kiűztek, sok beteget megkentek olajjal és gyógyítottak.
Mark.6.14 | Hallott ezekről Heródes király, mert ismertté vált a Jézus neve. És azt beszélték: Keresztelő János támadt fel a halálból és azért működnek benne a csodatevő erők.
Mark.6.15 | Mások pedig azt mondták, hogy Illés ő, ismét mások azt állították, hogy próféta, olyan, mint valamelyik régi próféta.
Mark.6.16 | Mikor Heródes ezeket hallotta, így szólt: Az a János, akit én lefejeztettem, az támadt fel a halálból.
Mark.6.17 | Mert maga Heródes fogatta el és a tömlöcben bilincsbe verette Jánost Heródiás miatt, Fülöpnek, az ő testvérének felesége miatt, mivel azt vette feleségül.
Mark.6.18 | Mert János megmondta Heródesnek: Nem szabad neked a testvéred feleségével élned.
Mark.6.19 | Heródiás ezért haragudott rá és meg akarta ölni, de nem tehette.
Mark.6.20 | Mert Heródes félt Jánostól, mivel igaz és szent embernek ismerte és védelmezte. Mikor hallgatta, sokszor zavarban volt, de azért örömmel hallgatta,
Mark.6.21 | Egy alkalmas nap jöttével azonban, mikor Heródes a születésnapján lakomát adott főembereinek, vezéreinek és Galilea előkelőségeinek,
Mark.6.22 | és ennek a Heródiásnak leánya bement és táncolt, megtetszett Heródesnek és a vendégeknek. A király pedig azt mondta a leánynak: Kérj, amit akarsz és meg adom neked.
Mark.6.23 | Meg is esküdött neki: Bármit kérsz, megadom neked, még ha az országom felét kéred is
Mark.6.24 | Az pedig kiment és így szólt az ő anyjának: Mit kérjek? Ő így felelt: Keresztelő János fejét.
Mark.6.25 | Ekkor nagysietve bement a királyhoz és kérte őt: Akarom, hogy azonnal add ide nekem Keresztelő János fejét egy tálon.
Mark.6.26 | A király pedig noha igen elszomorodott, de esküjéért és a vendégek miatt nem akarta őt elutasítani,
Mark.6.27 | azonnal elküldte a hóhért és megparancsolta, hogy hozza el annak a fejét.
Mark.6.28 | Az pedig elment, lefejezte őt a börtönben és elhozta a fejét egy tálon és odaadta a leánynak, a leány pedig anyjának adta.
Mark.6.29 | Mikor ezt meghallották János tanítványai, odamentek, elvitték a testét és sírba helyezték
Mark.6.30 | Azután az apostolok összegyűltek Jézushoz és elbeszélték neki mindazt, amit cselekedtek és amit tanítottak.
Mark.6.31 | Ő pedig így szólt nekik: Jertek velem csak ti magatok, valami puszta helyre és pihenjetek egy kissé. Mert sokan jöttek, mentek, úgyhogy még evésre sem volt alkalmas idejük.
Mark.6.32 | És elhajóztak egy puszta helyre, csupán ők maguk.
Mark.6.33 | Mikor azonban a sokaság meglátta őket, amint mentek és sokan megismerték őket, minden városból összefutottak oda gyalog és megelőzték őket.
Mark.6.34 | És amikor Jézus kiszállt, nagy sokaságot látott, és megszánta őket, mert olyanok voltak, mint a pásztor nélkül való juhok. És kezdte őket sok dologra tanítani.
Mark.6.35 | Majd mikor az idő már nagyon későre járt, odamentek hozzá tanítványai és ezt mondták neki: Puszta ez a hely és az idő már későre jár.
Mark.6.36 | Engedd el őket, hadd menjenek el a körüllevő tanyákra és falvakba, és vegyenek maguknak ennivalót.
Mark.6.37 | Jézus pedig ezt mondta nekik: Adjatok nekik ti enni. És válaszoltak neki: Menjünk és vegyünk kétszáz dénárért kenyeret, hogy enni adjunk nekik?
Mark.6.38 | Ő pedig azt mondta nekik: Hány kenyeretek van? Menjetek, nézzétek meg. És amikor megtudták, így szóllak: öt, és két halunk.
Mark.6.39 | Akkor megparancsolta nekik, hogy üljenek le mind csoportonként a zöld pázsitra.
Mark.6.40 | Letelepedtek azért csoportonként százával és ötvenével.
Mark.6.41 | Ő pedig vette az öt kenyeret és a két halat, és feltekintett az égre, hálát adott és megtörte a kenyereket és odaadta tanítványainak, hogy tegyék eléjük és a két halat is elosztotta mindnyájuknak.
Mark.6.42 | Ettek azért mindnyájan és jóllaktak,
Mark.6.43 | és felszedték a maradékot, tizenkét tele kosárral és a halakból is.
Mark.6.44 | Akik pedig a kenyerekből ettek, mintegy ötezeren voltak férfiak.
Mark.6.45 | És mindjárt meghagyta tanítványainak, hogy szálljanak hajóba és menjenek át előtte a túlsó partra Betsaida felé, míg elbocsátja a sokaságot.
Mark.6.46 | Miután pedig elbúcsúzott tőlük felment a hegyre, hogy imádkozzék.
Mark.6.47 | És amikor beesteledett, a hajó a tenger közepén volt, ő pedig egymaga a szárazon.
Mark.6.48 | És amint látta, hogy vesződnek az evezéssel, — mert a szél szembe fújt, — az éjtszaka negyedik őrváltása idején odament hozzájuk, a tengeren járva. És el akart haladni mellettük.
Mark.6.49 | Mikor pedig azok látták, hogy a tengeren jár, kísértetnek vélték és felkiáltottak,
Mark.6.50 | mert mindnyájan látták őt és megrémültek. De Ő azonnal megszólította őket és mondta nekik: Bízzatok! Én vagyok! Ne féljetek!
Mark.6.51 | Ekkor beszállt hozzájuk a hajóba és elállt a szél. Ők pedig szerfelett csodálkoztak magukban.
Mark.6.52 | Mert nem okultak a kenyerek megsokasításán, mivel a szívük megkeményedett.
Mark.6.53 | És átkelve a szárazföldre, eljutottak Genezáretbe és kikötöttek.
Mark.6.54 | De mihelyt kiszálltak a hajóból, azonnal megismerték őt,
Mark.6.55 | és azt az egész környéket befutották, kezdték a betegeket ágyakon odahordani, ahol hallomásuk szerint tartózkodott.
Mark.6.56 | És ahová bement: falvakba, városokba vagy tanyákra, a betegeket kitették a terekre és kérték őt, hogy azok legalább a ruhája szegélyét érinthessék. És ahányan csak érintették, meggyógyultak.

Mark.7.1 | És hozzágyűltek a farizeusok és néhány Jeruzsálemből jött írástudó.
Mark.7.2 | Ezek látták, hogy tanítványai közül némelyek tisztátalan vagyis mosdatlan kézzel esznek kenyeret. —
Mark.7.3 | "Mert a farizeusok és általában a zsidók addig nem esznek, míg kezüket egy maroknyi vízzel meg nem mossák; így tartják meg a vének hagyományát."
Mark.7.4 | "És mikor a piacról hazamennek, mosakodás nélkül nem esznek; és sok egyéb dolog is van, aminek megtartását átvették, poharak, korsók, rézedények — és ágyak — megmosását. — (A 4. versben gondolatjel közé tett szavak a legrégibb kéziratokban nincsenek meg.)"
Mark.7.5 | Ekkor megkérdezték őt a farizeusok és az írástudók: Miért nem élnek a te tanítványaid a vének hagyománya szerint, hanem tiszta talán kézzel esznek kenyeret?
Mark.7.6 | Ő pedig azt mondta nekik: Helyesen prófétált felőletek, képmutatók felől, Ésaiás, amint meg van írva: Ez a nép szájával tisztel engem, de a szíve távol van tőlem.
Mark.7.7 | Pedig hiába tisztelnek engem, ha emberi parancsolatokat tanítanak isteni tanítás gyanánt.
Mark.7.8 | "Az Isten parancsolatát elhagyjátok, de az emberek hagyományát megtartjátok. (A 8. vers végén egyes kéziratokban még ez olvasható: korsóknak és poharaknak mosását; és sok egyéb effélét is cselekesztek.)"
Mark.7.9 | Majd így szólt nekik: Ti szépen félreteszitek az Isten parancsolatát azért, hogy a magatok hagyományát tartsátok meg.
Mark.7.10 | Mert Mózes azt mondta: Tiszteld atyádat és anyádat: És: Aki atyját vagy anyját szidalmazza, halállal haljon meg.
Mark.7.11 | Ti pedig azt mondjátok: Ha valaki ezt mondja atyjának vagy anyjának: Korbán (azaz: áldozati ajándék) az, amivel segíthetnélek,
Mark.7.12 | akkor már nem engeditek, hogy atyjával vagy anyjával valami jót tegyen.
Mark.7.13 | így teszitek érvénytelenné az Isten beszédét a ti hagyományotokkal, amelyet tanítotok. És sok effélét is cselekesztek.
Mark.7.14 | És magához hívta ismét a sokaságot és így szólt nekik: Hallgassatok rám mindnyájan és értsétek meg:
Mark.7.15 | Nincsen semmi az emberen kívül, ami beléje jutva, tisztátalanná tenné őt, hanem ami az emberből kijön, az teszi tisztátalanná az embert.
Mark.7.16 | Ha valakinek van füle a hallásra, hallja!
Mark.7.17 | És mikor a sokaságot elhagyta és bement egy házba, megkérdezték őt a tanítványai a példázat felől.
Mark.7.18 | És válaszolt nekik: Ti is ennyire értelmetlenek vagytok? Nem értitek, hogy semmi sem teheti tisztátalanná az embert, ami kívülről jut bele?
Mark.7.19 | Mert nem a szívébe jut, hanem a gyomrába, ahonnét természetes úton távozik. Így nyilvánított ő tisztának minden eledelt.
Mark.7.20 | Azt mondta továbbá: Ami az emberből kijön, az teszi tisztátalanná az embert.
Mark.7.21 | Mert belülről, az ember szívéből származnak a gonosz gondolatok, paráznaságok, lopások, gyilkosságok,
Mark.7.22 | házasságtörések, kapzsiságok, gonoszságok, álnokság, bujaság, irigység, káromlás, gőg, oktalanság:
Mark.7.23 | mindezek a gonoszságok belülről erednek és tisztátalanná teszik az embert.
Mark.7.24 | És felkelt és elment onnan Tírus és Szidon határába. És amikor bement egy házba, azt akarta, hogy senki se tudja meg, de nem maradhatott titokban.
Mark.7.25 | Mert hamarosan hallott felőle egy asszony, akinek leányában tisztátalan lélek volt, és odament és lábához borult.
Mark.7.26 | Ez az asszony pedig pogány volt, szír-feníciai származású. És kérte őt, hogy űzze ki leányából az ördögöt.
Mark.7.27 | Jézus azonban azt mondta neki: Hadd lakjanak jól először a fiak, mert nem helyes a fiak kenyerét elvenni és az ebeknek vetni.
Mark.7.28 | "Ám az így felelt neki: Úgy van, Uram; de hiszen az ebek is esznek az asztal alatt a fiak morzsáiból."
Mark.7.29 | "És azt mondta neki: E beszédért menj el; az ördög kiment a te leányodból."
Mark.7.30 | És mikor hazaért, leányát az ágyon fekve találta és az ördög kiment belőle.
Mark.7.31 | Azután ismét eltávozott Tírus határából, és elment Szidonon át, a galileai tengerhez a Tíz város vidékén keresztül.
Mark.7.32 | És odavittek hozzá egy nehéz beszédű süketet és kérték, hogy tegye rá a kezét.
Mark.7.33 | Mikor pedig félrevonta őt a sokaságból, ujját a fülébe dugta és nyálával illette annak a nyelvét.
Mark.7.34 | Majd feltekintett az égre, fohászkodott és ezt mondta neki: Effata, azaz: Nyílj meg!
Mark.7.35 | És megnyílt a füle és nyelve köteléke nyomban megoldódott, úgyhogy értelmesen beszélt.
Mark.7.36 | "És megparancsolta nekik, hogy senkinek se mondják el; de mennél jobban tiltotta, annál inkább híresztelték."
Mark.7.37 | "És szerfelett elcsodálkoztak, és ezt mondták: Mindent jól cselekedett; a süketeket is hallókká teszi, a némákat is beszélőkké."

Mark.8.1 | Azokban a napokban ismét igen nagy volt a sokaság és mivel nem volt mit enniök, magához szólította Jézus a tanítványait és ezt mondta nekik:
Mark.8.2 | "Szánakozom e sokaságon, mert már harmadnapja, hogy velem vannak és nincs mit enniük;"
Mark.8.3 | és ha éhen bocsátom őket haza, kidőlnek az úton, Mert némelyek közülük messziről jöttek.
Mark.8.4 | Tanítványai pedig így feleltek neki: Honnan elégíthetné meg valaki ezeket kenyérrel itt a pusztában?
Mark.8.5 | És megkérdezte tőlük: Hány kenyeretek van? Azok pedig szóltak: Hét.
Mark.8.6 | Akkor megparancsolta a sokaságnak, hogy telepedjenek le a földre. És miután vette a hét kenyeret, hálát adott, megtörte és a tanítványainak adta, hogy tegyék eléjük. És a sokaság elé tették.
Mark.8.7 | Volt egy kevés haluk is. És miután megáldotta, azt mondta, hogy tegyék eléjük azokat is.
Mark.8.8 | Ettek azért és jóllaktak és felszedték a maradék darabokat hét kosárral.
Mark.8.9 | Számuk pedig mintegy négyezer volt. Azután elbocsátotta őket.
Mark.8.10 | És azonnal hajóra szállt tanítványaival és Dalmanuta vidékére ment
Mark.8.11 | Majd kimentek a farizeusok és vitatkozni kezdtek vele, és mennyei jelt kívántak tőle, hogy kísértsék őt.
Mark.8.12 | Ő pedig lelkében felfohászkodva, ezt mondta: Miért kíván jelt ez a nemzedék? Bizony mondom nektek: nem adatik jel ennek a nemzedéknek.
Mark.8.13 | És otthagyva őket, ismét hajóra szállt és a túlsó partra ment.
Mark.8.14 | De elfelejtettek kenyeret vinni, úgyhogy csak egy kenyér volt velük a hajóban.
Mark.8.15 | És intette őket, Vigyázzatok, őrizkedjetek a farizeusok kovászától és Heródes kovászától!
Mark.8.16 | Ekkor egymás között tanakodtak, hogy nincs kenyerük.
Mark.8.17 | Jézus pedig tudta ezt, és azt mondta nekik: Mit tanakodtok, hogy nincs kenyeretek? Mégsem veszitek észre és nem értitek? Mégis kemény a szívetek?
Mark.8.18 | Van szemetek és nem láttok? Van fületek és nem hallotok? És nem emlékeztek?
Mark.8.19 | Mikor az öt kenyeret megtörtem az ötezernek, hány kosarat szedtetek tele a darabokkal? Feleltek neki: Tizenkettőt.
Mark.8.20 | Mikor pedig a hetet a négyezernek, hány kosarat szedtetek tele a darabokkal? Azok pedig mondták: Hetet.
Mark.8.21 | És ő ezt mondta nekik: Mégsem értitek?
Mark.8.22 | Azután Betsaidába mentek. És egy vakot vittek hozzá és kérték, hogy érintse meg.
Mark.8.23 | Ekkor ő kézen fogta a vakot, kivezette a falun kívül, majd megnyálazva a szemét, rátette a kezét és megkérdezte tőle: vajjon látsz-e valamit?
Mark.8.24 | Az pedig feltekintve, így szólt: Látom az embereket, úgy látom őket, mint valami járkáló fákat.
Mark.8.25 | Azután ismét rátette kezét a szemére. És az világosan látott, meggyógyult, és tisztán látott mindent.
Mark.8.26 | Azután hazaküldte őt, és ezt mondta: A faluba pedig ne menj be! (A 26. vers végén egyes kéziratokban még ez olvasható: És senkinek el ne mondd a faluban.)
Mark.8.27 | "És elment Jézus a tanítványaival a Cézárea Filippi mellett levő falvakba; és útközben megkérdezte tanítványaitól: Kinek mondanák engem az emberek?"
Mark.8.28 | "Ők pedig így feleltek: Keresztelő Jánosnak; és némelyek Illésnek, némelyek pedig valamelyik prófétának."
Mark.8.29 | És ő megkérdezte őket: Ti pedig kinek mondotok engem? Erre Péter így felelt neki: Te vagy a Krisztus!
Mark.8.30 | És rájuk parancsolt, hogy senkinek se szóljanak felőle
Mark.8.31 | És kezdte őket tanítani, hogy az Ember Fiának sokat kell szenvednie és a vénektől, a papi fejedelmektől és írástudóktól megvettetnie és megöletnie és harmadnapon feltámadnia.
Mark.8.32 | És ezt nyíltan mondta. Ekkor Péter magához vonta és elkezdte dorgálni.
Mark.8.33 | De ő megfordult, tanítványaira tekintett és megfeddette Pétert e szavakkal: Távozz tőlem, Sátán! Mert nem az Isten dolgaira gondolsz, hanem az emberek dolgaira.
Mark.8.34 | Majd a sokaságot tanítványaival együtt magához szólította és azt mondta nekik: Ha valaki én utánam akar jönni, tagadja meg magát és vegye fel az ő keresztjét és kövessen engem.
Mark.8.35 | "Mert aki meg akarja tartani az ő életét, elveszíti azt; aki pedig elveszíti az ő életét énérettem és az evangéliumért, megmenti azt."
Mark.8.36 | Mert mit használ az embernek, ha az egész világot megnyeri, de életét elveszíti?
Mark.8.37 | vajjon mit adhat az ember váltságul az ő életéért?
Mark.8.38 | Mert ha valaki szégyel engem és az én beszédeimet e parázna és bűnös nemzedékben, az Ember Fia is szégyellni fogja azt, mikor eljön az ő Atyja dicsőségében a szent angyalokkal.

Mark.9.1 | Azután így szólt nekik: Bizony mondom nektek, hogy vannak némelyek az itt állók között, akik nem ízlelnek halált addig, amíg meg nem látják, hogy az Isten országa eljön hatalommal.
Mark.9.2 | És hat nap múlva magához vette Jézus Pétert, Jakabot és Jánost, és felvitte őket csupán magukat egy magas hegyre. És elváltozott előttük,
Mark.9.3 | úgyhogy ruhája olyan tündöklő fehér lett, amilyenhez hasonlót ruhafestő a földön nem fehéríthet.
Mark.9.4 | És megjelent nekik Illés Mózessel együtt és beszélgettek Jézussal,
Mark.9.5 | Ekkor Péter megszólalt és azt mondta Jézusnak: Mester, jó nekünk itt lennünk, készítsünk itt három sátrat: neked egyet, Mózesnek is egyet, Illésnek is egyet.
Mark.9.6 | Mert nem tudta mit beszél, mivel megrémültek.
Mark.9.7 | És felhő támadt, amely beborította őket és a felhőből szó hangzott, amely ezt mondta: Ez az én szeretett Fiam: őt hallgassátok.
Mark.9.8 | És egyszerre, amint szétnéztek, senkit sem láttak maguk körül, egyedül Jézust.
Mark.9.9 | Mikor pedig a hegyről leszállottak, megparancsolta nekik, hogy senkinek se beszéljék el, amit láttak, csak amikor az Ember Fia a halálból feltámad.
Mark.9.10 | És ezt a szót megtartották magukban, de tanakodtak egymás között, hogy mit jelent a halálból feltámadni.
Mark.9.11 | És megkérdezték őt: Miért mondják az írástudók, hogy előbb Illésnek kell eljönnie?
Mark.9.12 | Ő pedig azt mondta nekik: Illés csakugyan előbb jön el és mindent helyreállít. De hogyan van az Ember Fiáról megírva, hogy sokat kell szenvednie és megvetést tűrnie.
Mark.9.13 | De mondom nektek, hogy Illés is eljött és azt cselekedték vele, amit akartak, amint meg van írva felőle.
Mark.9.14 | És mikor a tanítványokhoz értek, nagy sokaságot láttak körülöttük, és írástudókat, akik vitatkoztak velük.
Mark.9.15 | És mihelyt meglátta őt az egész sokaság, elcsodálkozott és eléje futott és köszöntötte őt.
Mark.9.16 | Ő pedig megkérdezte tőlük: Mit vitatkoztok ezekkel?
Mark.9.17 | És valaki a sokaságból így felelt: Mester, idehoztam hozzád a fiamat, akiben néma lélek van.
Mark.9.18 | És ahol csak megragadja, földhöz veri és tajtékot túr, fogát csikorgatja és megmerevedik. Szóltam hát tanítványaidnak, hogy űzzék ki azt, de nem tudták.
Mark.9.19 | Ő pedig így felelt nekik: Óh hitetlen nemzedék, meddig leszek még veletek? Meddig szenvedjelek el titeket? Hozzátok ide elém!
Mark.9.20 | És odavitték hozzá. És mihelyt megpillantotta őt, a lélek azonnal szaggatta, úgyhogy a földre esett és tajtékot túrva fetrengett.
Mark.9.21 | És megkérdezte az apjától: Mennyi ideje, hogy ez megesett vele? Az pedig szólt: Gyermeksége óta.
Mark.9.22 | És gyakran lökte tűzbe is, vízbe is, hogy elpusztítsa őt. De ha tehetsz valamit, légy segítségül nekünk és könyörülj rajtunk.
Mark.9.23 | "Jézus pedig azt mondta neki: „Ha tehetsz valamit""? — Minden lehetséges a hivőnek!"
Mark.9.24 | A gyermek atyja pedig — könnyhullatással — tüstént így kiáltott: Hiszek! Légy segítségül az én hitetlenségemnek. (A 24. versben gondolatjel közé tett szó a legrégibb kéziratokban nincs meg.)
Mark.9.25 | Mikor pedig Jézus látta, hogy a sokaság még inkább összetódul, megdorgálta a tisztátalan lelket és ezt mondta neki: Te néma és süket lélek, parancsolom neked: menj ki belőle és többé bele ne menj!
Mark.9.26 | Ekkor az kiáltás és erős szaggatás közt kiment, a gyermek pedig olyan lett, mint egy halott, úgyhogy sokan azt mondták, meghalt.
Mark.9.27 | Jézus azonban megragadta a kezét, felemelte őt, és az felkelt.
Mark.9.28 | Miután pedig bement a házba, tanítványai megkérdezték őt külön: Miért nem űzhettük ki ezt mi?
Mark.9.29 | Ő pedig azt mondta nekik: Ezt a fajtát semmivel sem lehet kiűzni, csak imádsággal.
Mark.9.30 | És onnét távozva, Galileán mentek át. És nem akarta, hogy valaki megtudja.
Mark.9.31 | Mert tanította tanítványait és ezt mondta nekik: Az Ember Fia az emberek kezébe adatik és megölik őt, de ha megölték, harmadnap feltámad.
Mark.9.32 | Ám ők nem értették meg ezt a mondást, de féltek őt meg kérdezni.
Mark.9.33 | És elmentek Kapernaumba. És odahaza megkérdezte tőlük: miről vitatkoztatok útközben?
Mark.9.34 | De ők hallgattak, mert az úton arról vitatkoztak egymással, hogy ki a legnagyobb.
Mark.9.35 | És amikor leült, odaszólította a tizenkettőt és ezt mondta nekik: Ha valaki első akar lenni, legyen mindenki között az utolsó és mindenkinek a szolgája.
Mark.9.36 | És előfogott egy kis gyermeket, közéjük állította, majd ölébe vette és ezt mondta nekik:
Mark.9.37 | "Aki az ilyen gyermekek közül egyet befogad az én nevemért, engem fogad be; és aki engem befogad, nem engem fogad be, hanem azt, aki engem elküldött."
Mark.9.38 | János pedig így szólt hozzá: Mester, láttunk valakit, aki a te neveddel ördögöket űz ki, aki nem követ minket, és eltiltottuk őt, mivelhogy nem követ minket.
Mark.9.39 | Jézus pedig szólt: Ne tiltsátok el őt, mert senki sincs, aki csodát tesz az én nevemben és mindjárt ócsárolhatna engem.
Mark.9.40 | Mert aki nincs ellenünk, velünk van.
Mark.9.41 | Mert aki innotok ad egy pohár vizet az én nevemben, mivel ti a Krisztuséi vagytok, bizony mondom nektek, hogy nem veszti el jutalmát.
Mark.9.42 | Aki pedig bűnre csábít egyet e kicsinyek közül, akik hisznek, jobb annak, ha malomkövet kötnek a nyakára és a tengerbe vetik.
Mark.9.43 | És ha bűnre visz téged a kezed, vágd le azt. Jobb neked csonkán bemenned az életre, mint két kezeddel menned a gyehennára, az olthatatlan tűzre,
Mark.9.44 | ahol az ő férgük meg nem hal és a tűz el nem alszik.
Mark.9.45 | És ha a lábad visz bűnre téged, vágd le azt. Jobb neked sántán bemenned az életre, mintha két lábaddal vetnek a gyehennára, (A 45. és 47. vers végére is odaírták egyes kéziratokban ezt: az olthatatlan tűzre.)
Mark.9.46 | ahol az ő férgük meg nem hal és a tűz el nem alszik.
Mark.9.47 | És ha a szemed csábít bűnre téged, vájd ki azt. Jobb neked félszemmel bemenned az Isten országába, mintha két szemeddel vetnek a gyehennára,
Mark.9.48 | ahol az ő férgük meg nem hal és a tűz el nem alszik.
Mark.9.49 | Mert mindenki tűzzel sózatik meg — és minden áldozat sóval sózatik meg. — (A 49. versben gondolatjel közé tett szavak a legrégibb kéziratokban nincsenek meg.)
Mark.9.50 | Jó a só, de ha a só ízét veszti, mivel adtok ízt neki? Legyen bennetek só és legyetek békében egymással.

Mark.10.1 | "És felkelve, elment onnan Júdea határába és a Jordánontúlra, és ismét sokaság gyűlt hozzá; ő pedig szokása szerint ismét tanította őket."
Mark.10.2 | És a farizeusok odamentek hozzá, megkérdezték kísértve őt, hogy szabad-e férjnek feleségét elbocsátania.
Mark.10.3 | Ő pedig azt felelte nekik: Mit parancsolt nektek Mózes?
Mark.10.4 | Ők pedig azt mondták: Mózes megengedte, hogy válólevelet írjunk és elváljunk.
Mark.10.5 | És Jézus így válaszolt: A ti szívetek keménysége miatt írta nektek ezt a parancsolatot.
Mark.10.6 | De a teremtés kezdete óta férfiúvá és asszonnyá teremtette őket az Isten.
Mark.10.7 | Ezért a férfi elhagyja az ő atyját és anyját és ragaszkodik az ő feleségéhez
Mark.10.8 | és lesznek ketten egy testté. Azért többé nem két test ők, hanem egy.
Mark.10.9 | Amit tehát az Isten egybeszerkesztett, ember el ne válassza.
Mark.10.10 | És odahaza a tanítványai ismét meg kérdezték őt e dolog felől.
Mark.10.11 | "Ő pedig így felelt nekik: Aki elbocsátja a feleségét és mást vesz el, házasságtörést követ el ellene;"
Mark.10.12 | ha pedig a feleség hagyja el az ő férjét és mással kel egybe, házasságtörést követ el.
Mark.10.13 | És kis gyermekeket vittek hozzá, hogy kezét rájok tegye. A tanítványok pedig feddették azokat, akik odavitték.
Mark.10.14 | Mikor azonban Jézus ezt látta, megharagudott és ezt mondta nekik: Engedjétek, hogy a kis gyermekek hozzám jöjjenek, ne tiltsátok el őket, mert ilyeneké az Isten országa.
Mark.10.15 | Bizony mondom nektek: aki nem úgy fogadja az Isten országát, mint egy kis gyermek, semmiképpen sem megy be abba.
Mark.10.16 | Azután ölébe vette azokat, rájuk tette és megáldotta őket.
Mark.10.17 | És mikor útnak indult, odafutott hozzá egy ember, térdre borult előtte és megkérdezte tőle: Jó Mester, mit cselekedjem, hogy az örök életet elnyerjem?
Mark.10.18 | Jézus pedig így válaszolt neki: Miért mondasz engem jónak? Senki sem jó, csak egy: az Isten.
Mark.10.19 | "A parancsolatokat tudod: Ne ölj; Ne paráználkodjál; Ne lopj; Hamis tanúbizonyságot ne tégy; Ne rabolj; Tiszteld atyádat és anyádat."
Mark.10.20 | Ő pedig azt mondta neki: Mester, mindezeket megtartottam ifjúságomtól fogva.
Mark.10.21 | "Jézus pedig rátekintett, megkedvelte őt és azt mondta neki: Egy fogyatkozásod van; eredj el, add el minden vagyonodat és oszd ki a szegényeknek és kincsed lesz a mennyben. Azután jöjj és kövess engem, — felvéve a keresztet, — (A 21. versben gondolatjel közé tett szavak a legrégibb kéziratokban nincsenek meg.)"
Mark.10.22 | Az pedig elszomorodott e beszéden, és búsan távozott, mert nagy vagyona volt.
Mark.10.23 | Jézus pedig körültekintve, így szólt tanítványaihoz: Milyen nehezen mennek, be az Isten országába, akik gazdagok!
Mark.10.24 | A tanítványok pedig megdöbbentek az ő beszédén, de Jézus újra megszólalt és ezt mondta nekik:. Gyermekeim, milyen nehéz — azoknak, akik a gazdagságban bíznak — az Isten országába bejutni! (A 24. versben gondolatjel közé tett szavak a legrégibb kéziratokban nincsenek meg.)
Mark.10.25 | Könnyebb a tevének a tű fokán átmenni, mint a gazdagnak bejutni az Isten országába.
Mark.10.26 | Azok pedig szerfelett zavarba jöttek és így szóltak egymás között: Hát akkor kicsoda üdvözülhet?
Mark.10.27 | "Jézus pedig rájuk tekintett és ezt mondta: Embereknél lehetetlen ez, de az Istennél nem; mert az Istennél minden lehetséges."
Mark.10.28 | És Péter kezdte mondani neki: íme, mi mindent elhagytunk és követtünk téged.
Mark.10.29 | Jézus pedig ezt mondta: Bizony mondom nektek: senki sem hagyta el házát, fiútestvéreit vagy nőtestvéreit, anyját, atyját vagy feleségét vagy gyermekeit vagy szántóföldjeit énérettem és az evangéliumért úgy,
Mark.10.30 | "hogy ne kapna százannyit most ebben az időben: házakat, fiútestvéreket és nőtestvéreket, és anyát, gyermekeket és szántóföldeket, ha mindjárt üldöztetésekkel is; a jövendő világban pedig örök életet."
Mark.10.31 | Sok utolsó lesz elsővé és sok első utolsóvá.
Mark.10.32 | "Úton voltak és mentek fel Jeruzsálembe; és előttük haladt Jézus, és ők csodálkoztak; és akik követték őt, féltek. Ekkor ismét maga mellé vette a tizenkettőt, kezdte nekik mondani, minek kell vele megtörténnie:"
Mark.10.33 | "íme felmegyünk Jeruzsálembe és az Ember Fiát a papi fejedelmek és írástudók kezébe adják, halálra ítélik ós kiszolgáltatják a pogányoknak;"
Mark.10.34 | és csúfot űznek belőle és leköpdösik, megostorozzák és megölik, de harmadnap feltámad.
Mark.10.35 | És odajárultak hozzá Jakab és János, a Zebedeus két fia és azt mondták: Mester, szeretnők, ha teljesítenéd kérésünket.
Mark.10.36 | Ő pedig megkérdezte tőlük: Mit kívántok, hogy tegyek veletek?
Mark.10.37 | Azok pedig ezt mondták neki: Add meg nekünk, hogy egyikünk a jobb, másikunk pedig a balkezed felől üljön a te dicsőségedben.
Mark.10.38 | Jézus azonban azt mondta nekik: Nem tudjátok, mit kértek. Kiihatjátok-e azt a poharat, amelyet én kiiszom? És megkeresztelkedhettek-e azzal a keresztséggel, amellyel én megkeresztelkedem?
Mark.10.39 | Azok pedig azt mondták neki: Megtehetjük. Jézus azonban így szólt hozzájuk: A poharat ugyan, amelyet én kiiszom, kiisszátok és a keresztséggel, amellyel én megkeresztelkedem, megkeresztelkedtek,
Mark.10.40 | de az én jobb és balkezem felől való ülést nem az én dolgom megadni, hanem azoké lesz az, akiknek elkészíttetett.
Mark.10.41 | Mikor ezt a tíz tanítvány meghallotta, haragudni kezdtek Jakabra és Jánosra.
Mark.10.42 | Jézus pedig magához szólította őket és azt mondta nekik: Tudjátok, hogy azok, akik a pogányok között fejedelmeknek számítanak, uralkodnak rajtuk és az ő nagyjaik hatalmaskodnak felettük.
Mark.10.43 | "De nem így lesz közöttetek; hanem aki nagy akar lenni közöttetek, az legyen a ti szolgátok;"
Mark.10.44 | és aki közöttetek első akar lenni, legyen mindenkinek szolgája.
Mark.10.45 | Mert az Ember Fia nem azért jött, hogy neki szolgáljanak, hanem hogy ő szolgáljon és adja az ő életét váltságul sokakért.
Mark.10.46 | Majd Jerikóba értek. És mikor ő és tanítványai és nagy sokaság Jerikóból kimentek, Timeus fia, Bartimeus, egy vak koldus, ott ült az út mellett.
Mark.10.47 | És mikor meghallotta, hogy az a názáreti Jézus, kiáltozni kezdett: Dávid Fia, Jézus, könyörülj rajtam:
Mark.10.48 | Erre sokan rátámadtak, hogy hallgasson. De ő annál jobban kiáltozott: Dávid Fia, könyörülj rajtam!
Mark.10.49 | Akkor Jézus megállott és azt mondta: Hívjátok ide. És odahívták a vakot e szavakkal: Bízzál! Kelj fel! Hívat téged.
Mark.10.50 | Az pedig felsőruháját ledobva, felugrott és odament Jézushoz.
Mark.10.51 | És Jézus így szólt hozzá: Mit akarsz, hogy cselekedjem veled? A vak pedig azt mondta neki: Mester, hogy lássak.
Mark.10.52 | "És Jézus így szólott hozzá: Eredj el; a te hited megtartott téged. És azonnal megjött a szemevilága és követte őt az úton."

Mark.11.1 | És mikor Jeruzsálem felé, Betfágéba és Betániába, az Olajfák hegyéhez közeledtek, elküldött kettőt a tanítványai közül
Mark.11.2 | és így szólt nekik: Menjetek abba a faluba, amely előttetek van és amint abba beértek, ott mindjárt találtok egy megkötött szamárcsikót, amelyen még sohasem ült ember: Oldjátok el azt és hozzátok ide.
Mark.11.3 | És ha valaki azt mondja nektek: Miért teszitek ezt? mondjátok: Az Úrnak van rá szüksége, de mindjárt visszaküldi ide.
Mark.11.4 | Elmentek azért és megtalálták a szamárcsikót az ajtóhoz kötve kívül az utcán és eloldották.
Mark.11.5 | Az ott állók közül pedig némelyek így szóltak nekik: Mit műveltek, hogy eloldjátok a szamárcsikót?
Mark.11.6 | Ők pedig úgy feleltek nekik, amint Jézus megparancsolta. És elbocsátották őket.
Mark.11.7 | És odavezették a szamárcsikót Jézushoz, majd ráterítették felsőruháikat, ő pedig felült rá.
Mark.11.8 | Sokan pedig felsőruháikat leterítették az útra, mások meg zöld ágakat vagdaltak a mezőn.
Mark.11.9 | Akik pedig előtte mentek és akik követték, így kiáltottak: Hozsánna! Áldott, aki jön az Úr nevében!
Mark.11.10 | Áldott a mi atyánknak, Dávidnak eljövendő országa. Hozsánna a magasságban!
Mark.11.11 | Így vonult be Jézus Jeruzsálembe, a templomba és miután mindent megnézett köröskörül, mivel az idő már későre járt, kiment Betániába a tizenkettővel.
Mark.11.12 | És másnap, mikor Betániából kijöttek, megéhezett.
Mark.11.13 | És meglátva messziről egy fügefát, amely leveles volt, odament, hátha talál rajta valamit. De mikor odaért, nem talált rajta mást, csak levelet. Mert nem volt ideje a fügeérésnek.
Mark.11.14 | Akkor megszólalt és ezt mondta annak: Soha többé ne egyék rólad gyümölcsöt senki! És hallották ezt a tanítványai.
Mark.11.15 | "Így érkeztek Jeruzsálembe. És amikor bement a templomba, kezdte kiűzni azokat, akik a templomban adtak-vettek; a pénzváltók asztalait és a galambárusok székeit pedig felforgatta,"
Mark.11.16 | és nem engedte, hogy bárki bármit is vigyen a templomon keresztül.
Mark.11.17 | Azután így tanította őket: Nincs-e megírva: Az én házamat imádság házának fogják nevezni minden nép közötti? Ti pedig rablók barlangjává tettétek azt.
Mark.11.18 | És meghallották ezt a papi fejedelmek és írástudók, és tanakodtak, hogyan pusztítsák el őt, féltek ugyanis tőle, mivel az egész sokaságot fogva tartotta az ő tanítása.
Mark.11.19 | És mikor beesteledett, kimentek a városból.
Mark.11.20 | Korán reggel pedig, mikor a fügefa mellett elmentek, láttak, hogy az gyökerestül kiszáradt.
Mark.11.21 | És Péter visszaemlékezett, és így szólt neki: Mester, nézd: a fügefa, amelyet megátkoztál, kiszáradt.
Mark.11.22 | És Jézus így válaszolt nekik: Legyen hitetek Istenben.
Mark.11.23 | Mert bizony mondom nektek: ha valaki azt mondja ennek a hegynek: Emelkedjél fel és vesd magadat a tengerbe és szívében nem kételkedik, hanem hiszi, hogy amit mond, megtörténik, annak meglesz, amit mond.
Mark.11.24 | Azért azt mondom nektek: Higgyétek, hogy mindazt, amiért imádkoztok és amit kértek, megkapjátok, és meglesz néktek.
Mark.11.25 | És mikor imádkozva megállotok, bocsássátok meg, ha valaki ellen valami panaszotok van, hogy a ti mennyei Atyátok is megbocsássa nektek a ti vétkeiteket.
Mark.11.26 | Ha pedig ti meg nem bocsátotok, a ti mennyei Atyátok sem bocsátja meg nektek a ti vétkeiteket.
Mark.11.27 | És ismét Jeruzsálembe mentek. Mikor pedig a templomban körüljárt, odamentek hozzá a papi fejedelmek, az írástudók és a vének,
Mark.11.28 | és így szóltak neki: Milyen hatalommal cselekszed ezeket? Vagy ki adta neked ezt a hatalmat, hogy ezeket cselekedd?
Mark.11.29 | Jézus viszont így szólt hozzájok: Én csak egyet kérdezek tőletek, és ti feleljetek meg nekem. Akkor én is megmondom nektek, milyen hatalommal cselekszem ezeket.
Mark.11.30 | János keresztsége mennyből volt-e vagy emberektől? Feleljetek nekem.
Mark.11.31 | Azok pedig tanakodtak maguk között és ezt mondták: Ha azt mondjuk: Mennyből, — azt fogja mondani: Miért nem hittetek tehát neki?
Mark.11.32 | Vagy azt mondjuk: Emberektől? — féltek a néptől. Mert Jánosról mindenki azt tartotta, hogy valóban próféta volt.
Mark.11.33 | Ezért így feleltek Jézusnak: Nem tudjuk. Ekkor Jézus is ezt válaszolta nekik: Én sem mondom meg nektek, milyen hatalommal cselekszem ezeket.

Mark.12.1 | És kezdett nekik példázatokban beszélni: Egy ember szőlőt ültetett, körülötte kerítést húzott, borsajtót ásott benne és tornyot épített. Azután bérbeadta munkásoknak és elutazott.
Mark.12.2 | És a maga idejében szolgát küldött a munkásokhoz, hogy kapjon a munkásoktól a szőlő terméséből.
Mark.12.3 | De azok megragadták, megverték és üres kézzel küldték el.
Mark.12.4 | "És ismét küldött hozzájuk egy másik szolgát; ennek pedig betörték a fejét és gyalázatosan bántak vele."
Mark.12.5 | És ismét másikat küldött: ezt pedig megölték. És sok mást, akik közül némelyeket megvertek, némelyeket pedig megöltek.
Mark.12.6 | Végül csak egy maradt, a szeretett fia, utoljára őt küldte el hozzájuk, és ezt mondta: A fiamat meg fogják becsülni.
Mark.12.7 | Azok a munkások azonban ezt mondták maguk között: Ez az örökös! Jertek, öljük meg és mienk lesz az örökség!
Mark.12.8 | És megfogták, megölték és kivetették a szőlőn kívül.
Mark.12.9 | Mit cselekszik majd a szőlő ura? Eljön és elveszti a munkásokat és a szőlőt másoknak adja.
Mark.12.10 | Ezt az írást sem olvastátok: Amely követ az építők megvetettek, az lett a szegelet fejévé!?
Mark.12.11 | Az Úrtól lett ez és csodálatos a mi szemeink előtt.
Mark.12.12 | És igyekeztek őt elfogni, de féltek a sokaságtól. Tudták ugyanis, hogy a példázatot ellenük mondta. Azért ott hagyták őt és elmentek.
Mark.12.13 | Majd,néhány farizeust és Heródes-pártit küldtek hozzá, hogy beszédében fogják meg őt.
Mark.12.14 | Ezek pedig odamentek és így szóltak neki: Mester, tudjuk, hogy igaz vagy és nem vagy tekintettel senkire, mert nem nézel az emberek személyére, hanem helyesen tanítod az Isten útját. Szabad-e a császárnak adót fizetni vagy nem? Fizessünk vagy ne fizessünk?
Mark.12.15 | Ő pedig ismerte képmutatásukat, azért azt mondta nekik: Miért kísértetek engem? Hozzatok nekem egy dénárt, hadd lássam.
Mark.12.16 | Azok pedig vittek. És így szólt nekik: Kinek a képe ez és kié a felírás? Ők így feleltek: A császáré.
Mark.12.17 | És Jézus azt válaszolta nekik: Adjátok meg, ami a császáré, a császárnak és ami az Istené, az Istennek. És elcsodálkoztak rajta.
Mark.12.18 | Majd szadduceusok jöttek hozzá, akik azt állítják, hogy nincs feltámadás. És megkérdezték tőle:
Mark.12.19 | Mester, Mózes úgy írta meg nekünk, hogy ha valakinek fiútestvére meghal, és özvegyet hagy hátra, de gyermeket nem hagy, akkor az özvegyét vegye el a fiútestvére és támasszon utódot az ő testvérének.
Mark.12.20 | Volt hét fiútestvér. És az első feleséget vett, de mikor meghalt, nem hagyott utódot.
Mark.12.21 | És a második elvette az asszonyt de meghalt és ő sem hagyott utódot. Hasonlóképen a harmadik is,
Mark.12.22 | és a hét közül egy sem hagyott utódot. Legutoljára meghalt az asszony is.
Mark.12.23 | A feltámadáskor, mikor majd feltámadnak, közülök melyiké lesz az asszony? Mert mind a hétnek a felesége volt.
Mark.12.24 | Jézus pedig így felelt nekik: vajjon nem azért tévelyegtek-e, mert nem ismeritek az Írásokat, sem az Isten hatalmát?
Mark.12.25 | Mert mikor a halálból feltámadnak, sem nem házasodnak, sem férjhez nem mennek, hanem olyanok lesznek, mint az angyalok a mennyekben.
Mark.12.26 | Arról pedig, hogy a halottak feltámadnak, nem olvastátok-e Mózes könyvében, a csipkebokorról szóló történetben mit mondott neki az Isten: Én vagyok Ábrahám Istene, Izsák Istene és Jákob Istene!?
Mark.12.27 | Az Isten nem holtaknak, hanem élőknek Istene. Ti tehát igen tévelyegtek.
Mark.12.28 | Akkor odament hozzá az egyik írástudó, aki hallotta a vitájukat és tudta, hogy jól megfelelt nekik, megkérdezte tőle: melyik az első az összes parancsolatok közül?
Mark.12.29 | Jézus pedig azt felelte neki: Az első ez: Halljad, Izrael, az Úr, a mi Istenünk, egy Úr.
Mark.12.30 | És: Szeresd az Urat, a te Istenedet teljes szívedből, teljes lelkedből, teljes elmédből és teljes erődből
Mark.12.31 | A második ez: Szeresd felebarátodat, mint tenmagadat. Más, ezeknél nagyobb parancsolat nincs.
Mark.12.32 | "Akkor így szólt neki az írástudó: Jól van, Mester; igazán mondtad, hogy egy Isten van és rajta kívül nincs más."
Mark.12.33 | És szeretni őt teljes szívből, teljes elméből és teljes erőből, és szeretni felebarátunkat, mint magunkat, többet ér minden égő- és véresáldozatnál.
Mark.12.34 | Jézus pedig látta, hogy értelmesen felelt, és azt mondta neki: Nem vagy messze az Isten országától. És többé senki sem merte őt megkérdezni.
Mark.12.35 | Amikor Jézus a templomban tanított, előhozta ezt a kérdést: Hogy mondhatják az írástudók, hogy a Krisztus a Dávid fia?
Mark.12.36 | Maga Dávid mondta a Szent Lélek által: Szólott az Úr az én Uramnak: Ülj az én jobbom felől, míg ellenségeidet lábad alá vetem.
Mark.12.37 | Magra Dávid Úrnak nevezi őt, akkor hogyan fia neki? És a nagy sokaság örömest hallgatta őt.
Mark.12.38 | Ő pedig tanításában ezt mondta: őrizkedjetek az írástudóktól, akik örömest járnak hosszú köntösökben és szeretik a piacokon való köszöntéseket,
Mark.12.39 | az első üléseket a zsinagógákban és a főhelyeket a lakomákon,
Mark.12.40 | akik az özvegyek házát felemésztik és színből hosszasan imádkoznak: ezek súlyosabb ítélet alá esnek
Mark.12.41 | Akkor leült Jézus a templompersellyel szemben és nézte, hogyan dobja a sokaság a pénzt a perselybe. Sok gazdag pedig sokat dobott abba.
Mark.12.42 | Egy szegény özvegyasszony is odament és beledobott két fillért, azaz a legkisebb pénzt.
Mark.12.43 | Akkor előszólítva tanítványait, azt mondta nekik: Bizony mondom nektek, hogy ez a, szegény Özvegyasszony többet dobott mindazoknál, akik a perselybe pénzt dobtak.
Mark.12.44 | Mert azok mindnyájan a feleslegükből dobtak, ez pedig az ő szegénységéből mindazt beledobta, amije csak volt az egész vagyonát.

Mark.13.1 | Miután pedig a templomból eltávozott, egyik tanítványa így szólt hozzá: Mester, nézd, milyen nagy kövek és milyen nagy épületek!
Mark.13.2 | Jézus pedig azt mondta neki: Látod ezeket a nagy épületeket? Nem marad kő kövön, amelyet szét ne hánynának.
Mark.13.3 | Mikor pedig az Olajfák hegyén ült, a templommal szemben, külön megkérdezte tőle Péter, Jakab, János és András:
Mark.13.4 | Mondd meg nekünk, mikor történik mindez, és mi lesz a jel, amikor mindez beteljesedik?
Mark.13.5 | Jézus pedig így kezdett beszólni hozzájuk: Vigyázzatok, hogy valaki tévedésbe ne ejtsen titeket.
Mark.13.6 | Mert sokan jönnek majd az én nevemben, és azt mondják, hogy én vagyok! és sokakat tévedésbe ejtenek majd.
Mark.13.7 | Mikor pedig majd háborúkról és háborús hírekről hallotok, ne rémüljetek meg. Ennek így kell lennie, de ez még nem a vég,
Mark.13.8 | Mert nemzet támad nemzet ellen és ország ország ellen, és földrengés, éhínség— és háborúság — lesz mindenfelé, csak a kínok kezdete. (A 8. versben gondolatjel közé tett szavak a legrégibb kéziratokban nincsenek meg.)
Mark.13.9 | Ti pedig vigyázzatok magatokra! Mert törvényszékeknek adnak át titeket és zsinagógákban vernek meg majd titeket, és helytartók meg királyok elé állítanak énérettem bizonyságul ellenük.
Mark.13.10 | De kell, hogy előbb hirdettessék az evangéliom minden nép között.
Mark.13.11 | Mikor pedig fogva visznek, hogy a törvényszéknek átadjanak titeket, ne okozzon nektek előre gondot az, hogy mit szóljatok, hanem ami adatik nektek abban az órában, azt mondjátok. Mert nem ti vagytok, akik szóltok, hanem a Szentlélek.
Mark.13.12 | Halálra adja pedig majd testvér a testvérét, atya a gyermekét és fellázadnak a gyermekek szüleik ellen és megöletik őket.
Mark.13.13 | És mindenki gyűlölni fog titeket az én nevem miatt. De aki mindvégig állhatatos, az megtartatik.
Mark.13.14 | "Mikor pedig látjátok, hogy a pusztító utálatosság ott áll, ahol nem kell, — aki olvassa, értse meg! - akkor, akik Júdeában vannak, fussanak a hegyekbe;"
Mark.13.15 | "aki a háztetőn van, ne szálljon le, be se menjen, hogy a házából valamit kivigyen;"
Mark.13.16 | és aki a mezőn van, haza ne térjen, hogy ruháját elvigye.
Mark.13.17 | Jaj pedig a terhes és szoptatós asszonyoknak azokban a napokban!
Mark.13.18 | Imádkozhatok pedig, hogy mindez ne télen legyen.
Mark.13.19 | Mert azok a napok olyan nyomorúságosak lesznek, amilyenek az Isten teremtette világ kezdete óta mind máig nem voltak és nem is lesznek.
Mark.13.20 | És ha az Úr meg nem rövidítette volna azokat a napokat, egyetlen ember sem menekülne meg, De a választottakért, akiket magának kiválasztott, megrövidítette azokat a napokat
Mark.13.21 | Ha valaki akkor ezt mondja nektek: Íme, itt a Krisztus! vagy: Íme, ott van! na higgyétek,
Mark.13.22 | Mert hamis krisztusok és hamis próféták támadnak, akik jeleket és csodákat tesznek hogy ha lehet, tévedésbe ejtsék a választottakat.
Mark.13.23 | Ti pedig vigyázzatok, előre megmondtam nektek mindent!
Mark.13.24 | De azokban a napokban. ama nyomorúság után a nap majd elsötétedik és a hold nem fénylik,
Mark.13.25 | és a csillagok az égről lehullanak és az egekben levő erősségek megrendülnek.
Mark.13.26 | És akkor meglátják majd az Ember Fiát eljönni a fel hőkön, nagy hatalommal és dicsőséggel.
Mark.13.27 | És akkor el küldi angyalait és összegyűjti választottait a négy világtáj felől, a föld végső határától az ég végső határáig.
Mark.13.28 | A fügefáról vegyétek pedig a példát. Mikor ennek az ága már zsendül és levelei kihajtanak, tudjátok, hogy közel van a nyár.
Mark.13.29 | Így ti is, mikor látjátok, hogy ezek meglesznek, tudjátok meg, hogy már éppen az ajtó előtt van.
Mark.13.30 | Bizony mondom nektek, ez a nemzedék nem múlik el addig, amíg mindez meg nem lesz.
Mark.13.31 | Az ég és a föld elmúlnak, de az én beszédeim nem múlnak el.
Mark.13.32 | Arról a napról pedig vagy arról az óráról senki sem tud, sem az angyalok az égben, sem a Fiú, hanem csak az Atya.
Mark.13.33 | Vigyázzatok, éberek legyetek, mert nem tudjátok, mikor jön el az az idő. (A 33. versben egyes kéziratokban a: Vigyázzatok szó után az: és imádkozzatok szavak is olvashatók)
Mark.13.34 | Amint az útrakelő ember elhagyja házát és megbízást ad szolgáinak és kinek-kinek meghagyja a maga dolgát, az ajtónállónak is megparancsolja, hogy vigyázzon.
Mark.13.35 | Vigyázzatok azért, mert nem tudjátok, mikor érkezik meg a ház ura, este vagy éjfélkor vagy kakasszóra vagy reggel,
Mark.13.36 | hogy ha hirtelen megérkezik, aludva ne találjon titeket.
Mark.13.37 | Amiket pedig nektek mondok, mindenkinek mondom: Vigyázzatok!

Mark.14.1 | Két nap múlva volt pedig a húsvét és a kovásztalan kenyerek ünnepe. És a papi fejedelmek és az írástudók tanakodtak, hogyan fogják meg őt csellel és hogyan öljék meg,
Mark.14.2 | Mert ezt mondták: Ne az ünnepen, hogy a nép fel ne zendüljön.
Mark.14.3 | Mikor pedig Betániában, a poklos Simon házánál volt, miután asztalhoz telepedett, egy asszony ment oda, akinél alabástrom szelence volt, valódi és igen drága nárdus-olajjal. Ez az alabástromedényt eltörte és a kenetet az ő fejére öntötte.
Mark.14.4 | Némelyek pedig dohogtak maguk között és azt mondták: Mirevaló az olajnak ez a tékozlása?
Mark.14.5 | Mert eladhatták volna azt több mint háromszáz dénárért és a szegényeknek adhatták volna. És haragudtak rá.
Mark.14.6 | De Jézus így szólt: Hagyjátok őt! Miért bántjátok? Jó dolgot cselekedett velem.
Mark.14.7 | Mert a szegények mindenkor veletek lesznek, és amikor csak akarjátok, jót tehettek velük, de én nem leszek mindenkor veletek.
Mark.14.8 | Ő, ami tőle telt, megtette: előre megkente az én testemet a temetésre.
Mark.14.9 | Bizony mondom nektek, hogy ahol csak hirdetik az evangéliomot az egész világon, amit ez az asszony cselekedett, azt is hirdetni fogják az ő emlékezetére.
Mark.14.10 | Akkor Júdás, az Iskáriótes, egy a tizenkettő közül, elment a papi fejedelmekhez, hogy őt azoknak elárulja.
Mark.14.11 | Azok pedig, amint meghallották, megörültek és ígérték, hogy pénzt adnak neki. ő pedig kereste, mimódon árulhatná el őt alkalmas időben.
Mark.14.12 | És a kovásztalan kenyerek ünnepének első napján, mikor a húsvéti bárányt megáldozták, így szóltak neki tanítványai: Hol akarod megenni a húsvéti bárányt? Elmegyünk és elkészítjük.
Mark.14.13 | Akkor elküldött kettőt a tanítványai közül és ezt mondta nekik: Menjetek el a városba, ott majd egy ember jön veletek szembe egy korsó vízzel, őt kövessétek.
Mark.14.14 | És ahová bemegy, mondjátok a házigazdának: A Mester kérdi: Hol az én szállásom, ahol a húsvéti bárányt megeszem tanítványaimmal együtt?
Mark.14.15 | Ő majd mutat nektek egy berendezett és elkészített nagy termet, ott készítsétek el azt nekünk.
Mark.14.16 | Elmentek azért a tanítványai és mikor a városba értek, úgy találták, amint nekik megmondta, és elkészítették a húsvéti bárányt.
Mark.14.17 | És miután beesteledett, odament a tizenkettővel.
Mark.14.18 | És amikor az asztalhoz telepedtek és ettek, Jézus így szólt: Bizony mondom nektek, közületek egy, aki velem eszik, elárul engem.
Mark.14.19 | Ők pedig elszomorodtak és egyenként azt mondták neki: Talán csak nem én?
Mark.14.20 | Ő pedig azt mondta nekik: Egy a tizenkettő közül, aki velem együtt márt a tálba.
Mark.14.21 | Az Ember Fia ugyan el megy, amint meg van írva felőle, de jaj annak az embernek, aki az Ember Fiát elárulja. Jobb lenne annak az embernek, ha nem született volna.
Mark.14.22 | "És mikor ettek, vette a kenyeret, hálát adott, megtörte és adta nekik, és ezt mondta: Vegyétek, egyétek; ez az én testem."
Mark.14.23 | Majd vette a poharat, hálát adott és adta nekik. És ittak abból mindnyájan.
Mark.14.24 | És azt mondta nekik: Ez az én vérem, az új szövetség vére, amely sokakért kiontatik.
Mark.14.25 | Bizony mondom nektek: nem iszom többé a szőlőtő terméséből mindama napig, amikor majd újra iszom az Isten országában.
Mark.14.26 | És dicséretet énekelve, kimentek az Olajfák hegyére.
Mark.14.27 | És így szólt hozzájuk Jézus: Mindnyájan megbotránkoztok bennem. Mert meg van írva: Megverem a pásztort és elszélednek a juhok,
Mark.14.28 | De feltámadásom után előttetek megyek majd Galileába.
Mark.14.29 | Péter pedig azt mondta neki: Ha mindnyájan megbotránkoznak is, én nem.
Mark.14.30 | És szólt hozzá Jézus: Bizony mondom neked: te ma, ezen az éjtszakán, mielőtt a kakas kétszer szól, háromszor tagadsz meg engem.
Mark.14.31 | De ő annál inkább erősítgette: Ha veled együtt kell is meghalnom, semmiképpen sem tagadlak meg téged. Hasonlóképen beszéltek a többiek is.
Mark.14.32 | Mikor arra a helyre értek, amelynek Gecsemáné a neve, így szólt tanítványaihoz: Üljetek le itt, amíg imádkozom.
Mark.14.33 | Ekkor maga mellé vette Pétert, Jakabot és Jánost, és kezdett rettegni és gyötrődni.
Mark.14.34 | És így szólt nekik: Nagyon szomorú az én lelkem mindhalálig. Maradjatok itt és legyetek éberek.
Mark.14.35 | És egy kissé előre ment, a földre esett és imádkozott, hogy ha lehetséges, múljék el tőle ez az óra.
Mark.14.36 | "És szólt: Abba, Atyám! Minden lehetséges neked. Ments meg engem e pohártól; mindazáltal ne az én akaratom legyen meg, hanem a tied."
Mark.14.37 | Azután visszatért és alva találta őket, és így szólt Péternek: Simon, alszol? Nem bírtál egy óráig sem ébren maradni?
Mark.14.38 | "Vigyázzatok és imádkozzatok, hogy kísértésbe ne essetek; a lélek ugyan kész, de a test erőtelen."
Mark.14.39 | És ismét elment, imádkozott, miközben ugyanazokat a szavakat mondta.
Mark.14.40 | Mikor pedig visszatért, ismét alva találta őket, mert a szemük elnehezedett, úgyhogy nem tudták, mit feleljenek neki.
Mark.14.41 | "Harmadszor is eljött és azt mondta nekik: Aludjatok már és nyugodjatok. Elég! Eljött az óra; íme az Ember Fia a bűnösök kezébe adatik."
Mark.14.42 | Keljetek fel, menjünk: íme elközelgett, aki engem elárul.
Mark.14.43 | És amikor még szólott, hirtelen megérkezett Júdás, egy a tizenkettő közül és vele együtt nagy sokaság fegyverekkel és botokkal a papi fejedelmektől, írástudóktól és vénektől.
Mark.14.44 | "Az áruló pedig megadta nekik a megbeszélt jelt: Akit majd megcsókolok: ő az; azt fogjátok el és vigyétek el biztos őrizettel."
Mark.14.45 | És mikor odaért, azonnal odament hozzá és így szólt: Mester! és megcsókolta.
Mark.14.46 | Azok pedig rávetették a kezüket és elfogták őt.
Mark.14.47 | Egy valaki pedig az ott állók közül kirántotta a kardját, odasújtott a főpap szolgájához és levágta a fülét.
Mark.14.48 | És Jézus megszólalt és azt mondta nekik: Mint egy rablóra, úgy jöttetek rám, fegyverekkel és botokkal, hogy elfogjatok engem.
Mark.14.49 | Naponta nálatok voltam a templomban tanítva és nem fogtatok meg engem. De az Írásoknak teljesedniük kell.
Mark.14.50 | Akkor elhagyva őt, mindnyájan elfutottak.
Mark.14.51 | "Egy ifjú pedig követte őt, akinek testét csak egy gyolcsing takarta; és elfogták őt;"
Mark.14.52 | de ő otthagyva az, ingét, mezítelenül elmenekült.
Mark.14.53 | És elvitték Jézust a főpaphoz. És odagyűltek mindnyájan a papi fejedelmek, a vének és az írástudók.
Mark.14.54 | "Péter pedig távolról követte őt, be egészen a főpap udvarába; és ott leült a szolgákkal és melegedett a tűznél."
Mark.14.55 | A papi fejedelmek pedig és az egész tanács bizonyságot kerestek Jézus ellen, hogy megölhessék, de nem találtak.
Mark.14.56 | Mert sokan tettek ugyan ellene hamis vallomást, de vallomásaik nem egyeztek.
Mark.14.57 | Ekkor némelyek előállottak és ezt a hamis vallomást tették ellene:
Mark.14.58 | Mi hallottuk, mikor ezt mondta: Lerontom ezt a kézzel csinált templomot és három nap alatt másikat építek, nem kézzel készítettet.
Mark.14.59 | De még így sem egyezett a vallomásuk.
Mark.14.60 | Akkor a főpap odaállva a középre, megkérdezte Jézust: Semmit sem felelsz arra, amit ezek ellened vallanak?
Mark.14.61 | Ő pedig hallgatott és semmit sem felelt. Ismét megkérdezte őt a főpap és azt mondta neki: Te vagy a Krisztus, az áldott Isten Fia?
Mark.14.62 | Jézus pedig szólt: Én vagyok. És meglátjátok majd, hogy az Ember Fia a Hatalom jobbján ül és eljön az ég felhőivel.
Mark.14.63 | Ekkor a főpap megszaggatta ruháját és szólt: Mi szükségünk van még tanúkra?
Mark.14.64 | Hallottátok a káromlást. Mi a véleményetek? Azok pedig mindnyájan úgy ítéltek, hogy méltó a halálra.
Mark.14.65 | És elkezdték őt némelyek köpdösni, arcát betakarni és verni és mondani neki: Prófétálj! A szolgák pedig arcul verték őt.
Mark.14.66 | "És míg Péter lent volt az udvaron, arra ment a főpap egyik szolgálóleánya;"
Mark.14.67 | és meglátta Pétert, amint melegedett, rátekintett és ezt mondta: Te is azzal a názáretivel voltál, a Jézussal.
Mark.14.68 | Ő pedig tagadta: Nem ismerem, nem is értem, mit mondasz. És kiment az előcsarnokba. És a kakas megszólalt.
Mark.14.69 | A szolgálóleány pedig meglátva őt, kezdte ismét mondani az ott állóknak: Ez közülük való.
Mark.14.70 | Ő pedig ismét tagadta. De egy kis idő múlva az ott állók azt mondták Péternek: Bizony közülük való vagy, hiszen galileai vagy. (A 70. vers végén egyes kéziratokban még ez is olvasható: A beszéded is hasonló.)
Mark.14.71 | Ő pedig elkezdett átkozódni és esküdözni: Nem ismerem azt az embert, akiről beszéltek.
Mark.14.72 | És másodszor megszólalt a kakas. Ekkor Péternek eszébe jutott Jézusnak az a szava, amelyet neki mondott: Mielőtt a kakas kétszer szól, háromszor tagadsz meg engem. És sírva fakadt.

Mark.15.1 | És kora reggel azonnal határozatot hoztak a papi fejedelmek a vénekkel, az írástudókkal és az egész tanáccsal. És megkötöztetve Jézust, elvitték és átadták Pilátusnak.
Mark.15.2 | És Pilátus megkérdezte tőle: Te vagy a zsidók királya? Ő pedig így felelt neki: Te mondod.
Mark.15.3 | És a papi fejedelmek hevesen vádolták őt.
Mark.15.4 | Pilátus pedig ismét megkérdezte tőle: Semmit sem felelsz? íme mennyi vádat emelnek ellened?
Mark.15.5 | Jézus azonban többé semmit sem felelt, úgyhogy Pilátus csodálkozott.
Mark.15.6 | Ünnepenként pedig egy foglyot szokott szabadon bocsátani nekik, akit éppen óhajtottak.
Mark.15.7 | "Volt pedig egy Barabbás nevű ember; ezt azokkal a lázadókkal fogták el, akik a zendülés alkalmával gyilkoltak."
Mark.15.8 | És a sokaság felvonulva, kezdte Pilátust arra kérni, amit máskor is megtett nekik.
Mark.15.9 | Pilátus pedig felelt nekik: Akarjátok, hogy elbocsássam nektek a zsidók királyát?
Mark.15.10 | Tudta ugyanis, hogy a papi fejedelmek irigységből adták őt kézre.
Mark.15.11 | A papi fejedelmek azonban felbujtogatták a sokaságot, hogy inkább Barabbást bocsássa el nekik.
Mark.15.12 | Ekkor Pilátus ismét megszólalt és ezt mondta nekik: Mit tegyek tehát azzal, akit ti a zsidók királyának mondotok?
Mark.15.13 | És azok ismét kiáltottak: Feszítsd meg!
Mark.15.14 | Pilátus pedig így szólt nekik: De hát mi rosszat cselekedett? Ám azok csak annál jobban kiáltották: Feszítsd meg!
Mark.15.15 | Pilátus pedig eleget akart tenni a sokaságnak, és elbocsátotta nekik Barabbást, Jézust viszont megostoroztatta és kiszolgáltatta, hogy megfeszítsék.
Mark.15.16 | A katonák pedig elvitték őt a palota belsejébe — a várba — és összehívták az egész csapatot.
Mark.15.17 | "És bíborba öltöztették őt; fejére tövisből font koszorút tettek."
Mark.15.18 | Majd elkezdték őt köszönteni: Üdvözlégy, zsidók királya!
Mark.15.19 | És verték a fejét nádvesszővel és köpdöstök és térdhajtással tisztelegtek előtte.
Mark.15.20 | Mikor pedig kicsúfolták, lehúzták róla a bíbor ruhát és a maga ruháiba Öltöztették. Ezután kivezették, hogy megfeszítsék.
Mark.15.21 | És kényszerítettek egy mellettük elmenő embert, bizonyos cirénei Simont, aki a mezőről jött, Sándor és Rúfus atyját, hogy vigye az ő keresztjét.
Mark.15.22 | így vitték őt a Golgota nevű helyre, ami megmagyarázva annyi, mint: Koponyahely.
Mark.15.23 | És mirhás bort adtak neki inni, de nem fogadta el.
Mark.15.24 | És megfeszítették őt. Sorsvetéssel elosztották a ruháit, hogy ki melyiket kapja.
Mark.15.25 | Három óra volt pedig, mikor megfeszítették.
Mark.15.26 | Elítéltetésének oka pedig így volt felírva: A ZSIDÓK KIRÁLYA.
Mark.15.27 | Két rablót is megfeszítettek vele, egyiket jobb, a másikat bal keze felől.
Mark.15.28 | Így teljesedett be az Írás, amely ezt mondja: És bűnösök közé számláltatott.
Mark.15.29 | Az arra menők pedig káromolták őt, fejüket hajtogatva és ezt mondva: Ej, te, aki lerontod a templomot és három nap alatt felépíted,
Mark.15.30 | szabadítsd meg magadat és szállj le a keresztről!
Mark.15.31 | "Hasonlóképen csúfolták őt egymás közt a papi fejedelmek is, az írástudókkal együtt és azt mondták: Másokat megtartott; magát nem bírja megtartani."
Mark.15.32 | A Krisztus, Izrael királya, szálljon le most a keresztről, hogy lássuk és higgyünk. Akiket vele feszítettek meg, azok is szidalmazták őt.
Mark.15.33 | Mikor pedig hat óra lett, sötétség támadt az egész földön kilenc óráig.
Mark.15.34 | És kilenc órakor Jézus hangosan így kiáltott: Elói, Elói, lama sabaktáni? Ami lefordítva annyi, mint: Én Istenem, Én Istenein, miért hagytál el engem?
Mark.15.35 | Mikor ezt az ott állók közül némelyek meghallották, így szóltak: Imé, Illést hívja.
Mark.15.36 | Egy ember pedig odafutott, megtöltött egy szivacsot ecettel és azt nádszálra tűzve, inni adott neki és ezt mondta: Hagyjátok! lássuk, vajjon eljön-e Illés, hogy levegye őt?
Mark.15.37 | Jézus pedig hangos kiáltással kilehelte lelkét.
Mark.15.38 | És a templom kárpitja felülről az aljáig kettéhasadt.
Mark.15.39 | Mikor pedig a vele szemben álló százados látta, hogy ekként lehelte ki lelkét, így szólt: Bizony ez az ember Isten Fia volt!
Mark.15.40 | De voltak ott asszonyok is, akik távolról nézték: köztük a magdalai Mária, és Mária, a kis Jakab és József anyja és Salóme.
Mark.15.41 | Ezek, mikor Galileában volt, követték őt és szolgáltak neki és sok más asszony, akik vele mentek fel Jeruzsálembe
Mark.15.42 | És mikor már este lett — mivel az ünnepre való előkészülés napja volt vagyis szombat előtti nap —
Mark.15.43 | eljött arimatiai József, tekintélyes tanácstag, aki maga is várta az Isten országát. Ez bátor elhatározással bement Pilátushoz és elkérte Jézus testét.
Mark.15.44 | Pilátus pedig csodálkozott, hogy már meghalt, és miután magához hívatta a századost, megkérdezte tőle, hogy régen halt-e meg?
Mark.15.45 | Mikor ezt a századostól megtudta, odaajándékozta a testet Józsefnek.
Mark.15.46 | Ő pedig gyolcsot vásárolt, levette őt, begöngyölte a gyolcsba és elhelyezte egy kősziklába vágott sírboltba és követ hengerített a sírbolt szájához.
Mark.15.47 | A magdalai Mária és Mária, a József anyja, nézték, hogy hová helyezték őt.

Mark.16.1 | Mikor pedig elmúlt a szombat, a magdalai Mária, és Mária, Jakab anyja és Salóme drága keneteket vásároltak, hogy elmenjenek és megkenjék őt.
Mark.16.2 | És korán reggel, a hét első napján a sírbolthoz mentek napkeltekor.
Mark.16.3 | És azt mondták egymás között: Ki hengeríti el nekünk a követ a sírbolt szájáról?
Mark.16.4 | És amikor odatekintettek, látták, hogy a kő el van hengerítve. Pedig igen nagy volt.
Mark.16.5 | És bemenve a sírboltba, láttak egy fehér ruhába öltözött ifjút ülni jobb felől, és megrémültek.
Mark.16.6 | "Az pedig így szólt hozzájuk: Ne féljetek! A názáreti Jézust keresitek, akit megfeszítettek; feltámadott, nincsen itt. Íme a hely, ahová őt helyezték."
Mark.16.7 | De menjetek el, mondjátok meg tanítványainak és Péternek, hogy előttetek megy Galileába: ott majd meglátjátok őt, amint megmondta nektek.
Mark.16.8 | És kijöttek és elfutottak a sírbolttól, mert félelem és remegés fogta el őket, úgyhogy senkinek sem szóltak semmit, mert féltek.
Mark.16.9 | Mikor pedig a hét első napján korán reggel feltámadott, megjelent először magdalai Máriának, akiből hét ördögöt űzött volt ki.
Mark.16.10 | Ez elment és hírül adta a történteket azoknak, akik vele voltak és most keseregtek és sírtak.
Mark.16.11 | Azok pedig, mikor hallották, hogy él és Mária látta, nem hitték el.
Mark.16.12 | Ezután pedig kettőnek jelent meg közülük más alakban, útközben, mikor a vidékre mentek.
Mark.16.13 | Ezek is elmentek és hírül adták a többieknek. De azoknak sem hittek.
Mark.16.14 | Későbben, mikor asztalnál ültek, megjelent magának a tizenegynek és szemükre vetette hitetlenségüket és keményszívűségüket, hogy nem hittek azoknak, akik látták őt, miután feltámadt.
Mark.16.15 | És így szólt hozzájuk: Menjetek e széles világra, hirdessétek az evangéliumot minden teremtménynek.
Mark.16.16 | "Aki hisz és megkeresztelkedik, üdvözül; aki pedig nem hisz, elkárhozik."
Mark.16.17 | Azokat pedig, akik hisznek, ilyen jelek követik: az én nevemben ördögöket űznek ki, új nyelveken szólanak,
Mark.16.18 | "kígyókat vesznek kezükbe és ha valami halálost isznak, semmiképpen sem árt nekik; ha betegekre teszik a kezüket, azok meggyógyulnak."
Mark.16.19 | Miután pedig az Úr Jézus szólott nekik, felvitetett a mennybe és az Isten jobbjára ült.
Mark.16.20 | Azok pedig elmentek, mindenütt hirdették az igét, és az Úr együtt munkálkodott velük és megerősítette az igét azokkal a jelekkel, amelyek kísérték azt
